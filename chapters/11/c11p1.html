<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">পৃথিবী বসবাসের জন্য আল্লাহর এক অনিন্দ্য সৃষ্টি</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<center>ٱلَّذِي جَعَلَ لَكُمُ ٱلۡأَرۡضَ فِرَٰشٗا وَٱلسَّمَآءَ بِنَآءٗ وَأَنزَلَ مِنَ ٱلسَّمَآءِ مَآءٗ فَأَخۡرَجَ بِهِۦ مِنَ ٱلثَّمَرَٰتِ رِزۡقٗا لَّكُمۡۖ فَلَا تَجۡعَلُواْ لِلَّهِ أَندَادٗا وَأَنتُمۡ تَعۡلَمُونَ ٢٢
<hr></center>
<center><hr>তিনিই তো পৃথিবীকে তোমাদের জন্য আরামদায়ক এবং আকাশকে একধরনের ছাদ হিসেবে গঠন করেছেন এবং আকাশ থেকে পানি পাঠিয়েছেন, তারপর ফল-ফসল উৎপাদন করেন তোমাদের খাদ্য হিসেবে। অতএব তোমরা জেনে-শুনে কাউকে আল্লাহর সমকক্ষ কোরো না।  আল-বাক্বারাহ ২২
<hr></center>এই আয়াতে আল্লাহ (সুবহানা ওয়া তায়ালা) আমাদের বলছেন, তিনি পৃথিবী এবং আকাশ-মহাকাশকে আমাদের জন্য বিশেষভাবে তৈরি করেছেন, যেন আমরা আরামে, নিরাপদে থাকতে পারি। প্রথমে পৃথিবীর কথা চিন্তা করুন। আল্লাহ (সুবহানা ওয়া তায়ালা) পৃথিবীর ওপরের স্তরকে আমাদের জন্য নরম করে দিয়েছেন, যেন আমরা বাসা বানাতে পারি। পৃথিবীর পৃষ্ঠ যদি পাথরের মতো কঠিন হতো, তা হলে আমরা মাটি খুড়ে বাসা বানানো তো দূরের কথা, ঠিকমতো হাঁটতেও পারতাম না। আবার পৃথিবী যদি শুক্র, বৃহস্পতি, নেপচুন ইত্যাদি গ্রহের মতো পুরোটাই নরম, গলিত হতো, তা হলে আমাদের পক্ষে বহুতল ভবন বানানোও সম্ভব হতো না।
<br>পৃথিবীর ওপরের স্তরে যথেষ্ট জায়গা—একদম শক্তও নয়, আবার একদম নরমও নয়। আল্লাহ (সুবহানা ওয়া তায়ালা) এমনভাবে বানিয়ে দিয়েছেন, যেন আমরা বাসা বানিয়ে, খেত-খামার করে, পরিবার-পরিজন নিয়ে আরামে থাকতে পারি। এ কারণেই আল্লাহ (সুবহানা ওয়া তায়ালা) বলছেন—তিনি পৃথিবীকে করেছেন فِرَٰشًا (ফিরাশ), যার অর্থ যা বিস্তৃত, বসবাস যোগ্য, কার্পেট। ছোটবেলা থেকে সমাজ বইয়ে আমরা পড়ে এসেছি যে পৃথিবীতে বসবাসযোগ্য জায়গার অভাব। পৃথিবীর জনসংখ্যা এত বেশি হয়ে গেছে যে মানুষ আর যথেষ্ট খাবার, বাসস্থান পেয়ে সচ্ছল জীবনযাপন করতে পারবে না। অথচ ‘জনসংখ্যা বিস্ফোরণ’ একটা মিথ্যা কথা যা ছোট থেকে আমাদের মাথায় ঢোকানো হয়েছে।
<br>ধরা যাক, পৃথিবীর জনসংখ্যা ৭ বিলিয়ন, অর্থাৎ ৭,০০০,০০০,০০০। যুক্তরাষ্ট্রের একটি অঙ্গরাজ্য টেক্সাসের আয়তন ২৬৮,৮২০ বর্গমাইল —৭,৪৯৪,২৭১,৪৮৮,০০০ বর্গফুট। তার মানে প্রতি চারজনের একটি পরিবার পেতে পারে ৪০০০ বর্গফুটের একটি সুন্দর বাগানসহ বাড়ি। তা হলে ৭ বিলিয়ন মানুষ এবং তাদের বাড়িগুলোকে অ্যামেরিকার একটা অঙ্গরাজ্যের মধ্যে রাখলেও বাকি পুরো পৃথিবী খালি পড়ে থাকবে। অপরিকল্পিত শহর তৈরি এবং গ্রামগুলোকে উপেক্ষা করার কারণেই আজকে শহরগুলোতে মাত্রাতিরিক্ত ঘনবসতি, দারিদ্র্য, ট্রাফিক জ্যাম, পরিবেশ দূষণসহ হাজারো সমস্যা। আল্লাহর (সুবহানা ওয়া তায়ালা) পৃথিবী সংকীর্ণ নয় মোটেই।
<br>আকাশের দিকে দেখুন। আকাশে নানা স্তর রয়েছে যার মাধ্যমে আল্লাহ (সুবহানা ওয়া তায়ালা) এ পৃথিবীর প্রাণীদের রক্ষা করেন। পৃথিবীর সবচেয়ে কাছের স্তরে আছে মেঘ। মেঘ সূর্যের আলোর প্রখরতা ঠেকায়। ভূমির ১২-১৯ মাইল উচ্চতা জুড়ে আছে ওজোন স্তর, যা আমাদের সূর্যের ক্ষতিকর অতিবেগুনি রশ্মিদুটোকে (UV-C, UV-B) আটকে দেয়। যদি তা না থাকত, তা হলে পৃথিবীতে কোনো প্রাণী বেঁচে থাকতে পারত না।
<br>থিবীপৃষ্ঠের ৭২০০ মাইল ওপরে আছে অদৃশ্য প্লাজমাস্ফেয়ার যার মাধ্যমে আল্লাহ (সুবহানা ওয়া তায়ালা) দ্রুতগতির ‘কিলার ইলেকট্রন’ থেকে আমাদের রক্ষা করেন। এ ছাড়া উল্কা, ধূমকেতু, গ্রহাণুদের কেউ যদি পৃথিবীতে ঢুকে পড়ে, বায়ুমণ্ডলের সাথে ঘর্ষণে সেটা পুড়ে ছাই হয়ে যায়। বিজ্ঞানীদের হিসেবে প্রতিদিন প্রায় কয়েকশ টন বহির্জাগতিক বস্তু পৃথিবীতে ঢোকে। এর খুব কমসংখ্যকই মাটি পর্যন্ত পৌছায়।
<br>শুধু আকাশই নয়, মহাকাশে, বিশেষ করে আমাদের সৌরজগতের প্রতিটি গ্রহের অবদান রয়েছে পৃথিবীতে প্রাণের বিকাশে। যদি বৃহস্পতির মতো একটা বিশাল গ্রহ না থাকত, যেটা বেশিরভাগ ধূমকেতু এবং গ্রহাণুকে নিজের দিকে টেনে নিয়ে গিয়ে  শেষ করে দেয়, তা হলে পৃথিবী আজকে বহুগুণ বেশি গ্রহাণু এবং ধূমকেতুর সংঘর্ষের শিকার হতো এবং ডাইনোসরদের মতো বহুবার পৃথিবী থেকে প্রাণ বিলুপ্ত হয়ে যেত।
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../11/c11p2.html" class="btn">২য় অংশ</a>
</footer>
    </body>
</html>