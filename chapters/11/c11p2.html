<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">পৃথিবী বসবাসের জন্য আল্লাহর এক অনিন্দ্য সৃষ্টি</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
আল্লাহ (সুবহানা ওয়া তায়ালা) মাটির মেঝে আর আকাশ নামের ছাদ দিয়ে পৃথিবীকে একটা ঘরের মতো বানিয়েছেন। এই ঘরটা অনেকটা শীতের দেশের গ্রীনহাউজের মতো। সূর্যের আলোর সাথে তাপ আস্তে আস্তে ঢোকে, আস্তে আস্তে বেরিয়ে যায়। চাঁদে কোনো বাতাস নেই। সেখানে সূর্যের আলো দিয়ে আলোকিত অংশগুলো প্রচণ্ড গরম, যেখানে আলো নেই সেটা প্রচণ্ড ঠাণ্ডা।
<br>বাতাসের পরে মানুষের জীবনধারণের জন্য যা দরকার তা হচ্ছে পানি। আল্লাহ (সুবহানা ওয়া তায়ালা) পৃথিবীজুড়ে একটি পানিচক্রের ব্যবস্থা করেছেন। আল্লাহ মেঘ থেকে পানিকে বিভিন্ন জায়গায় ছড়িয়ে দেন বৃষ্টির মাধ্যমে। এ থেকে মাটিতে ফল-ফসল হয়, যা থেকে আমাদের খাবার আসে। সমুদ্রের নোনা পানি মেঘ-বৃষ্টির মাধ্যমে মিষ্টি পানি হয়ে বর্ষিত হয় পুকুর-নদী, খাল-বিলে। এ থেকে আমরা খাবার পানি পাই।
<br>এখানে একটি উল্লেখযোগ্য ব্যাপার হলো, আল্লাহ (সুবহানা ওয়া তায়ালা) বলেছেন,
<center><hr> وَأَنزَلَ مِنَ ٱلسَّمَآءِ مَآءً </center>
<center><hr>তিনি আকাশ থেকে পানি পাঠিয়েছেন<hr></center>
এখানে َأَنزَل হচ্ছে অতীতকালে সম্পন্ন হওয়া একটি ঘটনা। যার মানে হলো, আকাশ থেকে পানি পাঠানো সম্পন্ন হয়ে গেছে। এর অর্থ হতে পারে, পৃথিবীতে যত পানি আছে—তার সব পৃথিবীর বাইরে থেকে এসেছে। السماء আস-সামা অর্থ হচ্ছে আমাদের মাথার ওপরে যা আছে, তার সব। অর্থাৎ আকাশ এবং মহাকাশ, সবকিছুই আস-সামা -এর মধ্যে পড়ে। বিজ্ঞানীরা ধারণা করেন, পৃথিবী যখন প্রথম সৃষ্টি হয়েছিল, তখন তা ছিল অত্যন্ত গরম, গলিত পদার্থের মিশ্রণ। তারপর তা  ধীরে ধীরে ঠাণ্ডা হয়ে ওপরের স্তরটি শক্ত হয়। এরপর ধূমকেতু এবং বরফ মিশ্রিত গ্রহাণু, উল্কা পৃথিবীর ওপর পড়ে পৃথিবীতে সব পানি নিয়ে আসে।
<br>আল্লাহ (সুবহানা ওয়া তায়ালা) একাই পৃথিবীকে বসবাসযোগ্য করে সৃষ্টি করেছেন মানুষের জন্য। কারও কাছ থেকে কোনো ধরনের সাহায্য না নিয়ে—সবকিছুকে তিনি একাই প্রতিমুহূর্তে নিয়ন্ত্রণ করছেন। এরপরেও কীভাবে আমরা জেনে শুনে পীর-দরবেশ-গুরুদের উপাসনা, অন্ধ-অনুসরণ, তাদের কাছে তদবির করতে পারি? তারা মানুষের জন্য কী সৃষ্টি করেছে যে তাদের গুরুত্ব দিতে হবে? তারা কী করতে পারে যেটা আল্লাহ (সুবহানা ওয়া তায়ালা) করতে পারেন না? পৃথিবী সৃষ্টির সময় তারা কি ছিল আল্লাহ (সুবহানা ওয়া তায়ালা) কে সাহায্য করার জন্য? মানুষ সৃষ্টির সময় তারা কি আল্লাহ (সুবহানা ওয়া তায়ালা) কে পরামর্শ দিয়েছিল কীভাবে মানুষকে বানাতে হবে? মানুষকে পথপ্রদর্শন করানোর জন্য যে বাণী আল্লাহ (সুবহানা ওয়া তায়ালা) পাঠিয়েছেন, তার কোন অংশটা তারা লিখেছে? কীভাবে আমরা তাদের কাছে গিয়ে বিপদ-আপদ দূর করার জন্য তাবিজ চাইতে পারি? কীভাবে আমরা তাদের কাছে গিয়ে জান্নাতের জন্য সুপারিশ চাইতে পারি? কোন যুক্তিতে আমরা তাদের মাজার বানিয়ে, তাদের কবরের সামনে গড়াগড়ি খাই? এগুলো সবই শিরক—আল্লাহর সাথে সমকক্ষ স্থাপন।
<br>শিরকের ব্যাপারে আল্লাহ বারবার আমাদের সাবধান করেছেন। তিনি শিরকের গুনাহ কখনো ক্ষমা করবেন না, অথচ অনেক বড় ধরনের গুনাহও ক্ষমা করবেন।

<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../12/c12p1.html" class="btn">পরবর্তী অধ্যায়</a>
</footer>
    </body>
</html>