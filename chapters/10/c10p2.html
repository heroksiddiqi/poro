<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">চারদিকে বিভিন্ন গভীরতার অন্ধকার...</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
এ কারণেই আল্লাহ‌ (সুবহানা ওয়া তায়ালা) কুরআনে শত শত উপমা, দৃশ্য, আগেকার দিনের ঘটনা, নানা ধরনের রহস্য দিয়ে রেখেছেন, যেন মানুষ কুরআন বার বার পড়লে তার চিন্তাশক্তি বাড়ে, কল্পনা শক্তি প্রখর হয়, সত্য-মিথ্যা পার্থক্য করার ক্ষমতা বাড়ে।
<br>মানুষ যখন তার সত্যকে উপলব্ধি করার ক্ষমতা ব্যবহার করে না, সত্য জানার পরেও সেটা মেনে নিয়ে নিজেকে পরিবর্তন করার চেষ্টা করে না, তখন ধীরে ধীরে তার নিজেকে পরিবর্তন করার ক্ষমতা একসময় নষ্ট হয়ে যায়। ব্যাপারটা অনেকটা টিভি দেখার মতো, যেখানে মানুষের মাথা কাজ করে না, নিষ্ক্রিয় হয়ে যায়। এই নিষ্ক্রিয়তার একটা পর্যায়ে মানুষ দেখেও দেখে না, শুনেও শোনে না, কথা বললে বোঝে না। মানুষের মস্তিষ্কের এই স্বাভাবিক প্রক্রিয়াটি আল্লাহ‌রই (সুবহানা ওয়া তায়ালা) সৃষ্টি। তিনি মানুষকে এভাবেই বানিয়েছেন। মানুষ মাথা খাটিয়ে সত্যের দিকে যাবে, না নিজের সাথে প্রতারণা করবে, সেটা একান্তই তার ইচ্ছে।
<br>একটা ব্যাপার মনে রাখতে হবে: আমরা যখন কোনো কিছু করি, আমরা আমাদের চিন্তার স্বাধীনতা ব্যবহার করে করার ইচ্ছা করি। কিন্তু প্রকৃত কাজটা হয় আল্লাহর তৈরি প্রাকৃতিক নিয়ম, বস্তু এবং শক্তি দিয়েই। যেমন: আমরা যখন খাই, আল্লাহই আমাদের খাওয়ান। কারণ, খাওয়ার জন্য যেসব খাবার, হাত দিয়ে সেই খাবার তোলা, সেই হাতকে নিয়ন্ত্রণ করার জন্য পেশি, মস্তিষ্ক, স্নায়ুতন্ত্র, খাবার খাওয়ার জন্য মুখ, চিবানোর জন্য দাঁত, হজমের জন্য পরিপাকতন্ত্র—সবকিছুই আল্লাহ (সুবহানা ওয়া  তায়ালা) তৈরি করে দিয়েছেন এবং সবকিছুই তিনি নিয়ন্ত্রণ করেন। আমরা শুধু ইচ্ছা করি, বাকি পুরোটা ‘করেন’ আল্লাহ‌ (সুবহানা ওয়া তায়ালা), তাঁর নির্ধারিত প্রাকৃতিক নিয়ম দিয়ে। সুতরাং—আমরা যা করার ইচ্ছা করি, সেটা সম্পাদন করেন আল্লাহ (সুবহানা ওয়া তায়ালা)। সুতরাং কুরআনের যেসব আয়াতে বলা হয় যে আল্লাহ‌ (সুবহানা ওয়া তায়ালা) কাফির বা মুনাফিকদের দেখার, শোনার ক্ষমতা কেড়ে নেন, সেগুলোর প্রকৃত অর্থ হলো—মানুষ তার নিজের দোষের ফলাফল হিসেবে তাদের শোনার এবং দেখার ক্ষমতা হারিয়ে ফেলে এবং সেটা করেন আল্লাহ‌ (সুবহানা ওয়া তায়ালা), তাদের জন্য শাস্তি হিসেবে, মহাবিশ্ব পরিচালনার পূর্ব-নির্ধারিত নিয়ম দিয়ে।<br>এই আয়াতগুলোর প্রথম অংশে আল্লাহ‌ আমাদের একধরনের মুনাফিকদের কথা বলেছেন, যারা চেষ্টা করে আগুন জ্বালিয়ে মানুষকে পথ দেখানোর। সেই আগুনে হয়তো অল্প কিছু সময়ের জন্য চারদিকে আলোকিত করে। কিন্তু তারপরেই নেমে আসে অন্ধকার।
<br>এই আয়াতের ভাষাতত্ত্বটা খেয়াল করুন। মুনাফিকরা কী জ্বালাচ্ছে? আলো না আগুন? তারা আগুন জ্বালাচ্ছে, আলো নয়। যে আলোটা তৈরি হচ্ছে সেটা তারা চায় না, তাই আল্লাহ তাদের আলোটা নিয়ে নেন। আগুন থেকে আলো বাদ দিলে কী থাকে? তাপ। জাহান্নামের আগুনের তাপ। এই আগুনটা মুনাফিকদের নিজেদের হাতে ধরানো। তারা নিজেরাই নিজেদের জন্য জাহান্নাম বরাদ্দ করে নিচ্ছে। এই মুনাফিকরা দেখেও বোঝে না যে তারা কতো বড় ভুল করছে। সমসাময়িক কিছু উদাহরণ দেই—
<br>আপনার এলাকার বিশিষ্ট সমাজসেবক চৌধুরী সাহেবের ধারণা: ইসলাম নারীদের ‘ঘরে বন্দী’ করে রেখে তাদের পশ্চাদপদ করে দিচ্ছে, ইসলামী পোশাক পরার কারণে নারীদের কোনো অগ্রগতি হচ্ছে না। এ কারণে তিনি চেষ্টা করছেন নারীদের মাঝে ‘স্বনির্ভরতা’, ‘আধুনিকতা’-এর আলো ছড়িয়ে দিতে। সেটা করতে গিয়ে তিনি তার এলাকার বিভিন্ন এনজিওর সাথে একসাথে হয়ে, এলাকার মেয়েদের ‘কর্মসংস্থান’ এর জন্য কাজ করছেন। এ ধরনের কাজ করতে গিয়ে নারীরা বাজারে, রাস্তা-ঘাটে, বনে–বাদাড়ে ঘুরে বেড়াচ্ছে। ইসলামী পোশাক ছেড়ে ‘আধুনিক’ স্বল্প বসনের দিকে ঝুঁকছে। শত শত পর-পুরুষের সাথে মিশছে। যার ফলাফল–ব্যাপক হারে পরকীয়া; একের পর এক পরিবার ভেঙে যাচ্ছে। ঘরে অসুস্থ বাবা–মা, সন্তানদের দেখার কেউ নেই। ছোট শিশুরা মায়ের আদর থেকে বঞ্চিত হয়ে সঠিক মানসিকতা নিয়ে বেড়ে উঠতে পারছে না। কারণ, শিশুদের আদর করা, তাদের খাইয়ে দেওয়া, এমনকি  তাদের গায়ে হাত বুলিয়ে দেওয়া বা পিঠ চুলকে দেওয়া একধরনের বিহ্যাভেরিয়াল এপিজেনেটিক প্রোগ্রামিং, যা শিশুদের জেনেটিক গঠন বদলে দেয়, যার ফলে তারা স্বাভাবিক মানসিকতা নিয়ে বড় হতে পারে না। কিন্তু এই সব স্বাভাবিক মায়ের আদর থেকে বঞ্চিত হয়ে তারা অস্বাভাবিকভাবে বেড়ে উঠছে।
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../10/c10p3.html" class="btn">৩য় অংশ</a>
</footer>
    </body>
</html>