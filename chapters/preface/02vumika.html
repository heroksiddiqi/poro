<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">ভূমিকা </h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<center>بِسْمِ اللهِ الرَّحْمٰنِ الرَّحِيْمِ
<hr></center>আলহামদুলিল্লাহ, সকল প্রশংসা আল্লাহ (সুবহানা ওয়া তায়ালা) এর জন্য। সলাত এবং সালাম বর্ষিত হোক মুহাম্মাদ ইবন আব্দুল্লাহ (সাঃ) এর ওপরে।
<br><br>আমাদের অনেকেরই কুরআন অর্থসহ পড়ার সময় মনে প্রশ্ন আসে, <strong>‘এই আয়াতে আমার শেখার কী আছে?’</strong>বা <strong>‘এর সাথে আজকের যুগের সম্পর্ক কী?’ </strong> —অনেকেই কুরআন পড়ে বুঝতে পারেন না যে কুরআনের আয়াত কীভাবে তার জীবনে কাজে লাগবে, বিশেষ করে আজকের যুগের প্রেক্ষাপটে।
<br><br>আধুনিক মানুষ ইসলামকে নিয়ে যেসব দ্বিধা-দ্বন্দ্বে ভোগেন এবং অমুসলিম মিডিয়ার ব্যাপক অপপ্রভাবের কারণে ইসলামকে মনে-প্রাণে মেনে নিতে পারেন না, তাদের কাছে ইসলামের সঠিক ভাবমূর্তি এবং কুরআনের অসাধারণ বাণী পৌঁছে দেওয়ার লক্ষ্যে এ লেখাগুলোর সূচনা। এটি কোনো তাফসীর নয়, বরং প্রসিদ্ধ তাফসীরগুলো থেকে উল্লেখযোগ্য এবং আজকের যুগের জন্য প্রাসঙ্গিক আলোচনার সংকলন। এখানে কুরআনের আয়াতের বাণীকে অল্প কথায়, সমসাময়িক জীবন থেকে উদাহরণ দিয়ে, সংশ্লিষ্ট বৈজ্ঞানিক আলোচনাসহ যথাসম্ভব আধুনিক বাংলায় তুলে ধরার চেষ্টা করা হয়েছে। আশা করি সমকালীন মানুষেরা তাদের জীবনের সাথে কুরআনকে মেলাতে পারবেন।
<br><br>কুরআনের আয়াতগুলোর সরাসরি বাংলা অনুবাদ পড়ে আয়াতের মর্ম খুব কমই বোঝা যায়; কারণ, আরবী থেকে বাংলা অনুবাদ করার সময় অনেক আরবী শব্দের প্রকৃত অর্থ, অর্থের ব্যাপকতা এবং প্রেক্ষাপট হারিয়ে যায়। তাই কুরআনকে সত্যিকারভাবে চিনতে আরবী শেখার কোনো বিকল্প নেই।
<br><br>এ লেখাতে ব্যক্তিগত মতামত দেওয়া থেকে যথাসাধ্য দূরে থাকার চেষ্টা করা হয়েছে। কুরআনের আয়াতের অনুবাদগুলো একাধিক প্রসিদ্ধ অনুবাদ, তাফসীর এবং কুরআনের উপর বিভিন্ন আলিমের লেকচার থেকে নেওয়া হয়েছে। বৈজ্ঞানিক, নৃতাত্ত্বিক তথ্যগুলো যেখান থেকে সংগ্রহ করা হয়েছে, তার যথাযথ উৎস যথেষ্ট যাচাই করেই নেওয়া হয়েছে। লেখাগুলোর মূল বক্তব্যের কোনোটাই আমার কৃতিত্ব নয়, বরং বিভিন্ন ইসলামী জার্নাল, বই, তাফসীর এবং লেকচার থেকে সংগৃহীত। বৈজ্ঞানিক তথ্যগুলোও অন্যদের গবেষণালব্ধ। আমি সংকলক মাত্র।
<br><br>বইটি লেখার সময় নিচের তাফসীর এবং অভিধানগুলো ব্যবহার করা হয়েছে:
<br><br>১)	 বাইয়িনাহ ইন্সটিটিউট-এর কুরআনের তাফসীর। <br>
২) ম্যাসেজ অফ দা কুরআন—মুহাম্মাদ আসাদ।                  <br>
৩) তাফহিমুল কুরআন—মাওলানা মাওদুদি। <br>
৪) মা‘রিফুল কুরআন—মুফতী শাফি উসমানী।   <br>
৫) মুহাম্মাদ মোহার আলি—A Word for Word Meaning of The Quran                         <br>
৬) সৈয়দ কুতব—In the Shade of the Quran  <br>
৭) তাদাব্বুরে কুরআন—আমিন আহসান ইসলাহি।      <br>
৮) তাফসীরে তাওযীহুল কুরআন—মুফতী মুহাম্মাদ তাক্বি উসমানী।<br>
৯) বায়ান আল কুরআন—ড: ইসরার আহমেদ।  <br>
১০) তাফসীরুল কুরআন—মাওলানা আব্দুল মাজিদ দরিয়াবাদী।<br>
১১) কুরআন তাফসীর—আব্দুর রহিম আস–সারানবি। <br>
১২) আত–তাবারি এর তাফসীরের অনুবাদ।  <br>
১৩) তাফসীর ইবন আব্বাস।   <br>
১৪) তাফসীর আল কুরতুবি।  <br>
১৫) তাফসীর আল জালালাইন।     <br>
১৬) লুগাতুল কুরআন—গুলাম আহমেদ পারভেজ।  <br>
১7) তাফসীর ইবন কাসীর।     <br>
18) তাফসীর আহসানুল বায়ান—ইসলামী সেন্টার, আল-মাজমাআহ, সউদি আরব।        <br>
19) কুরআনুল কারীম (বাংলা অনুবাদ ও সংক্ষিপ্ত তাফসীর); বাদশাহ ফাহাদ কুরআন মুদ্রণ কমপ্লেক্স।<br>
ওপরের এক বা একাধিক তাফসীর সম্পর্কে অনেকের বিভিন্ন মত থাকতে পারে। এ কারণে চেষ্টা করেছি আক্বীদা, শারীআহ, ফিকহ সম্পর্কিত ব্যাপারগুলো একাধিক তাফসীর বা উৎস থেকে নেওয়ার। এ ছাড়া বইটি দুজন আলিম সম্পাদনা করেছেন। তাদের প্রতি আমি শ্রদ্ধাশীল।
<br><br>সংকলনের সময় লেখাগুলো বিভিন্ন ভাই এবং বোন দেখে দিয়েছেন। আমি তাদের কাছে কৃতজ্ঞ। সংকলক হিসেবে এ বইয়ে যদি কোনো জ্ঞানগত ভুল থেকে থাকে সে দায় আমার ওপরে বর্তায়। যদি সহৃদয় পাঠক উপযুক্ত প্রমাণ দিয়ে ভুল সংশোধন করে দেন, আমি তার কাছে বিশেষভাবে কৃতজ্ঞ থাকব। আর এই বইতে যা কিছু ভালো, সঠিক এবং উপকারী তা আল্লাহ (সুবহানা ওয়া তায়ালা) এর পক্ষ থেকে। আল্লাহ যেন এই কাজটা গ্রহন করে নেন এবং এ থেকে পাঠকদের এবং আমাকে, দুনিয়াতে ও আখিরাতে উপকৃত করেন।
<br><br>—ওমর আল জাবির   <br><br>
<br>facebook.com/omar.al.zabir, omaralzabir@gmail.com


<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>

</footer>
    </body>
</html>