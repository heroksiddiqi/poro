<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">উপসংহার
</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
এই বইটি এখানে শেষ নয়, শুরু।<br><br>
এই বইয়ে আলোচ্য আয়াতগুলোতে একটি উল্লেখযোগ্য ব্যাপার রয়েছে—কীভাবে আল্লাহ ‌(সুবহানা ওয়া তায়ালা) কুরআনের মাধ্যমে আমাদের শেখান। তিনি কিন্তু সমাজবিজ্ঞান বইয়ের মতো চরম একঘেয়েভাবে বলতে পারতেন–
<br><br>এক প্রজাতির মানুষ থাকিবে যাহারা: ১) তোমাদের সাথে মিথ্যা কথা বলিবে, ২) তোমাদের পিছনে তাহাদের বন্ধুদের সাথে হাত মিলাইবে, ৩) তাহারা মনে করিবে তাহারা সমাজের, দেশের, ধর্মের সংস্কার করিতেছে, কিন্তু আসলে তাহারা বুঝিতে পারিবে না যে তাহারাই প্রকৃতপক্ষে দুর্নীতি করিতেছে ...
<br><br>কিন্তু আল্লাহ ‌(সুবহানা ওয়া তায়ালা) সেটা করেননি। তিনি জানেন—পৃষ্ঠার পর পৃষ্ঠা তত্ত্ব কথা পড়ার ধৈর্য বেশিরভাগ মানুষের নেই, বিশেষ করে সেটা যদি নীতিকথা হয়। এ কারণে তিনি কথোপকথনের মধ্য দিয়ে, নানা ধরনের উপমা দিয়ে, গল্পের বইয়ের মতো কুরআনকে আকর্ষণীয় করে দিয়েছেন, যেন আমরা আগ্রহ নিয়ে কুরআন পড়ি। সেই কথোপকথনের মধ্যে তিনি যে শব্দগুলো ব্যবহার করেছেন, সেটাও অদ্ভুত রকমের সূক্ষ্ম। একেকটা শব্দ আমাদের কল্পনায় একেকটা জানালা খুলে দেয়। কিন্তু দুঃখজনক ব্যাপার হলো কুরআনের অনুবাদগুলো কুরআনের আয়াতগুলোর ভাব এবং মুড ঠিকমতো তুলে ধরতে পারে না, পারবেও না। তাই কুরআনের বাংলা অনুবাদ পড়তে গেলে আমাদের কাছে সংবিধান পড়ার মতো একঘেয়ে মনে হয়। কেউ যদি আরবী শিখতে পারে, সে বুঝতে পারবে কুরআন কেন একটি জীবন্ত মুজিযা।
<br><br>এই বইটি পড়ে আপনারা আল্লাহর ‌(সুবহানা ওয়া তায়ালা) বেছে নেয়া আসল শব্দগুলো শিখবেন, পড়বেন, ভাববেন—আল্লাহর আরও কাছাকাছি হবেন এটাই আমাদের প্রত্যাশা।

<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../19/c19p2.html" class="btn">২য় অংশ</a>
</footer>
    </body>
</html>