<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">প্রকাশকের কথা
</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<p>সব প্রশংসা আল্লাহর জন্য, আমরা শুধু তাঁরই ইবাদাত করি এবং তাঁরই সাহায্য চাই। আল্লাহ যেন তাঁর বান্দা, নবী ও রসূল মুহাম্মাদ (সাঃ) এর ওপর শান্তি এবং নিরাপত্তা দান করেন।
</p>
<p>আনন্দের নানা ধরন আছে। কেউ হাজার হাজার ফুট উঁচু বিমান থেকে লাফিয়ে আনন্দ পায়। কেউ মজা পায় হরেক দেশের নানারকম খাবার খেয়ে। কারও আনন্দ বৃষ্টিতে কাদামাটিতে ফুটবল খেলে। কারও সুখ টাকা গুণে। কারও আনন্দ নিছক যৌন চেতনাতেই সীমাবদ্ধ। কারও খুশি অন্যকে খুশি করাতে।
</p>
<p>কেউ আবার আনন্দ পান বই পড়ে। বর্ষার সময় জানালার ধারে বসে। অথবা বর্ষা ছাড়াই, জানালা ছাড়াই। হাতে এক কাপ চা থাকলে ভালো, না থাকলেও ক্ষতি নেই। আনন্দটা বই পড়াতে। লেখকের চিন্তার নির্ঝরিণী বরাবর মনপবনের নাও বেয়ে। অথবা স্রোতের বিপরীতে। লেখকের যুক্তির বিরুদ্ধে যুদ্ধ করে, তার মতের সাথে দ্বিমত করে। বই পড়ার আনন্দে শামিল আছে বইটি পড়ে কাঁদা-হাসা, কল্পনার রাজ্যে হারিয়ে যাওয়া, অথবা নিথর-স্তব্ধ হয়ে বসে থাকা।
</p>
<p>একেকজনের একেকরকম স্বাদ। আনন্দের মতো পাঠকেরও রকমফের অনেক। এমনকি কোনো বই আছে যা নানান পাঠককে একটা মলাটের ভেতর আনতে পারে? স্থান-কাল-পাত্র, এমনকি ভাষার বিভিন্নতাকে জয় করতে?
</p>
<p> পৃথিবীতে একটা বই নিয়ে অসংখ্য বই লেখা হয়েছে। একটা বই একটা জাতিকে আমূল বদলে দিয়েছে এমন নজির আর নেই। আনপড় একটা জাতিকে একটা বই এসে পড়াশোনাতে ডুবিয়ে দিয়েছে এমন ঘটনা পৃথিবীতে আর ঘটেনি। পৃথিবীর লাখ লাখ লোক একটা বই আগা-গোড়া মুখস্থ করে রেখেছে—এমন বই একটাই। পৃথিবীর সবচেয়ে প্রাচীন অডিওবুক সেটি—মানুষ শুধু পড়ে না, শোনেও। সেই বইটি দাবি করে সেটা এই পৃথিবীর না। কোনো মানুষ এই বইয়ের মেধাসত্বের দাবি করেনি। এই বইটি দাবি করে সে ভুলের ঊর্ধ্বে। এই বইটি আলো দেয়, অন্ধকার সরায়, সত্য আর মিথ্যাকে আলাদা করে দেয়।
</p>
<p>কোন বই সেটি?</p>
<p>আল-কুরআন।
</p>
<p>পড়ো বই সেই বইটিকে নিয়েই।
 </p>
<p> আমি পড়ো সম্পাদনার সুযোগ পেয়েছি, আলহামদুলিল্লাহ। সম্পাদনাকালে বইটি পড়ে আমি আনন্দ পেয়েছি। সহলেখক হিসেবে কিছু অংশ লিখে আনন্দ পেয়েছি। আনন্দ পেয়েছি এই সত্যটা আবিষ্কার করে যে এই বইটার মতো আরো লাখো বই লিখলেও অপার্থিব কুরআনকে কখনোই ধারণ করা যাবে না। স্রষ্টা আর সৃষ্টির মাঝে যতটা ফারাক, স্রষ্টার কথামালা আর সৃষ্টির শব্দরাজির তফাৎ ততটাই।
</p>
<p>পড়ো বইটাকে কেউ ব্যাখ্যাগ্রন্থ বা তাফসীর বলে ভুল করবেন না। এতে মানবীয় ভাবনা আছে; কারণ, আল্লাহ আমাদের কুরআন নিয়ে ভাবতে বলেছেন। আল-কুরআন ভুলের ঊর্ধ্বে; পড়ো নয়। বাংলাদেশের দুই জন বড় আলিম বইটির শারঈ সম্পাদনা করেছেন। তারপরেও ভুল থাকতে পারে। ভাষাগত ভুল থাকতে পারে। আমাদের জানালে আমরা সে ভুল সংশোধনের চেষ্টা করব ইন শা আল্লাহ।
শুরু করেছিলাম আনন্দ দিয়ে, শেষেও তা-ই থাক। পড়ো বইটি আনন্দের জন্য। বুদ্ধিবৃত্তিক আনন্দ। এই বইটি পড়ে কেউ যদি কুরআনকে অন্য আলোয় দেখেন, সরাসরি কুরআন পড়ে বুঝতে উদ্বুদ্ধ হন, জীবনে কুরআনকে বাস্তবায়ন করতে সচেষ্ট হন তবে বইটি সার্থক।
পড়ো বইটি সার্থক হোক। আমাদের জীবন সার্থক হোক। আমীন।
</p>
<p>শরীফ আবু হায়াত অপু
 </p>
সরোবর প্রকাশনের পক্ষ থেকে।

<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
</footer>
    </body>
</html>