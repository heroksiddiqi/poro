<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">ওদের বলে লাভ নেই, ওরা বদলাবে না</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<center>إِنَّ ٱلَّذِينَ كَفَرُواْ سَوَآءٌ عَلَيۡهِمۡ ءَأَنذَرۡتَهُمۡ أَمۡ لَمۡ تُنذِرۡهُمۡ لَا يُؤۡمِنُونَ ٦ خَتَمَ ٱللَّهُ عَلَىٰ قُلُوبِهِمۡ وَعَلَىٰ سَمۡعِهِمۡۖ وَعَلَىٰٓ أَبۡصَٰرِهِمۡ غِشَٰوَةٞۖ وَلَهُمۡ عَذَابٌ عَظِيمٞ ٧
<hr></center><center>নিশ্চয়ই যারা অস্বীকার করে, তাদের তুমি সাবধান করো, আর না–ই করো, তাদের কাছে তা একই কথা—তারা স্বীকার করবে না। আল্লাহ তাদের হৃদয়ে এবং তাদের শোনার ক্ষমতার ওপর সিল করে দিয়েছেন; তাদের দৃষ্টির ওপরে আছে এক পর্দা। তাদের জন্য আছে এক প্রচণ্ড শাস্তি। আল-বাক্বারাহ: ৬-৭
<hr></center>সর্বনাশ! তার মানে কী কাফিরদের কাছে ইসলাম প্রচার করে আর কোনো লাভ নেই? আল্লাহ‌ (সুবহানা ওয়া তায়ালা) নিজেই যদি বলে দেন যে তাদের বলে কোনো লাভ নেই, তারা আর কোনোদিন বদলাবে না, তা হলে আর ধর্ম প্রচার করে কী লাভ? এর মানে কী কিছু মানুষ সারা জীবন কাফির হয়েই থাকবে এবং তারা আর কোনদিনও বদলাবে না? আল্লাহ‌ (সুবহানা ওয়া তায়ালা) যদি তাদের অন্তর সিল করেই দেন, তাদের বদলানোর সব ব্যবস্থা বন্ধ করে দেন, তা হলে তাদের কী দোষ? তারা তো ইচ্ছা করলেও মুসলিম হতে পারবে না? এটা কি অন্যায় নয়?
<br>শুধু কুরআনের অনুবাদ পড়ে মানুষ যে অনেক সময় ভুল বুঝতে পারে, তার উদাহরণ হলো এই আয়াত দুটি। অনুবাদকরা যতই চেষ্টা করুন না কেন, অন্য ভাষায় রূপান্তর করতে গিয়ে ভাষাগত সীমাবদ্ধতার কারণে এমন অনুবাদ করেন, যা পড়ে মানুষ অনেক সময় বিরাট ভুল বোঝাবুঝির শিকার হয়<br>إِنَّ ٱلَّذِينَ كَفَرُوا ‘ইন্নাল্লাযিনা কাফারু’  হচ্ছে একটি অতীত ক্রিয়াবাচক বাক্য, যার সঠিক বাংলা অনুবাদ হবে, ‘যারা অস্বীকার করবে বলে মন স্থির করে ফেলেছে’ বা ‘যারা অস্বীকার করেছে এবং করবেই।’ কিন্তু প্রশ্ন হলো অস্বীকার করে কীসে? এখানে এক বিশেষ ধরনের কাফিরদের কথা বলা হয়েছে। এই আয়াতের আগের আয়াতগুলোতে মুত্তাক্বীদের যে বৈশিষ্ট্যগুলো বলা হয়েছে—
<br>১) গায়িবের ব্যাপারগুলোতে স্বীকার করা,<br>
২) সলাত প্রতিষ্ঠা করা,<br>
৩) আল্লাহ‌ (সুবহানা ওয়া তায়ালা) এর দেওয়া রিযক থেকে খরচ করা,                      <br>
৪) রসূল (সাঃ) এর ওপর যা নাযিল হয়েছে তা-তে স্বীকার করা,
৫) তাঁর আগে নবীদের ওপর যা নাযিল হয়েছে তা-তে স্বীকার করা,<br>
৬) আখিরাতে দৃঢ় বিশ্বাস করা।   <br>—এগুলোতে যারা ‘কাফারু’ অর্থাৎ স্বীকার করবে না বলে স্থির করে ফেলেছে। তাদের বার বার বোঝানোর পরেও তারা কোনোভাবেই মানবে না। এই ধরনের মানুষদের সাবধান করে আর কোনো লাভ নেই, তারা শুনবে না।<br>সাবধান করার জন্য এখানে আল্লাহ‌ (সুবহানা ওয়া তায়ালা) যে শব্দটি ব্যবহার করেছেন তা হলো أَنذَرْ যা ইনযার থেকে এসেছে। এর অর্থ এমন খবর জানানো, যেটা জানার পর মানুষ সাবধান হয়ে যায়, চিন্তিত হয়ে পড়ে। ইনযার হচ্ছে ভালবাসার সাথে, উৎসাহের মাধ্যমে সাবধান করা, যাতে মানুষ ভুল না করে। যেমন: ছোট বাচ্চাদের আগুন, সাপ ইত্যাদির খারাপ দিকগুলো সম্পর্কে সাবধান করে দেওয়া, যাতে তারা সেগুলো না ধরে। এটা বাধ্য করে সাবধান করা নয়। আপনি যদি কাউকে বলেন, ‘তিন দিন সময় দিলাম, মুসলিম হও। নইলে কিন্তু...’—এটা ইনযার নয়। ইনযার ব্যবহার করে আল্লাহ‌ (সুবহানা ওয়া তায়ালা) আমাদের শেখাচ্ছেন যে অমুসলিমদের, এমনকি ঘোরতর কাফিরদেরও উত্তম আচরণের সাথে, উৎসাহের সাথে ইসলামের দিকে ডাকতে হবে, তাদের ভুল ধারণার পরিণতি সম্পর্কে সাবধান করতে হবে। হুমকি দেওয়া বা জোর-জবরদস্তি করা যাবে না। ইনযার কী, সেটা রসূলুল্লাহ (সাঃ) তাঁর জীবনে দেখিয়েছেন। মানুষকে আগুন থেকে বাঁচানোর যে কামনা, আবেগ আমাদের রসূলের (সাঃ) ছিল, সেটা কি আমরা ধারণ করি?
আমাদের চারপাশে যত অন্য ধর্মের মানুষদের আমরা যদি প্রথমেই কাফির বলে সম্বোধন করি, তা হলে তাদের কাছে ইসলামের বাণীটা পৌঁছানো কঠিন হতে  পারে। আরও ভয়াবহ ব্যাপার হচ্ছে, নিজেদের মুসলিম হিসেবে দাবি করে যারা তাদের কাফির বলে ডাকা।<br>কাফিরদের কাছে ইসলামের বাণী পৌঁছে দেওয়া হয়েছে, এরা জানে যে ইসলামের বাণী সত্য, মুহাম্মাদ (সাঃ) শেষ নবী, কুরআন সত্যিই আল্লাহর বাণী, কিন্তু তারপরেও তারা সত্য মানবে না। এদের ইসলাম না মানার পেছনে কোনো ভিত্তি নেই। শুধুই নিজেদের অহংকার, বংশ পরম্পরায় চলে আসা ধর্ম ধরে রাখার অন্ধ ইচ্ছা। আর নিজেদের স্বার্থ যাতে নষ্ট না হয়, সে কারণে নিজেদের ধর্ম, সংস্কৃতি আঁকড়ে থাকা।
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="c7p2.html" class="btn">২য় অংশ</a>
</footer>
    </body>
</html>