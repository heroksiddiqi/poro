<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">একদিন প্রভুর সাথে দেখা হবেই
</h1>
        </header>
        <!-- Wrap all non-bar html in the .content div (this is actually what scrolls) -->
<div class="content" style="font-size:17px; margin:15px;color:#777;">
শুধু যে এগিয়ে আসবে না তা নয়, আল্লাহ আমাদের জানিয়ে দিয়েছেন কীভাবে সেদিন মানুষের আসল চেহারা বের হয়ে আসবে। যে সন্তানের জন্য মানুষ এত অন্যায় করে সে সন্তানকে সেদিন মানুষ মুক্তিপণ হিসেবে দিতে চাইবে। দিতে চাইবে তার স্ত্রী আর ভাইকে। সে তার শাস্তি মাফের বিনিময়ে ধরিয়ে দিতে চাইবে তার মামা-চাচাকে, যারা তাকে পৃথিবীতে নানা অন্যায় করার পরে আশ্রয় দিত। এমনকি অপরাধীরা সেদিন একথাও বলবে, আল্লাহ, পুরো পৃথিবীর সব মানুষকে জাহান্নামে দেন, তার বদলে আমাকে মুক্তি দেন।
<br>অন্যের ঘাড়ে দোষ চাপানোর চেষ্টা করে যখন লাভ হয় না, তখন অপরাধীরা চেষ্টা করে ওপরের লেভেলের কোনো মামা-চাচা-খালু ধরার, কোনো বিখ্যাত ব্যক্তি দিয়ে সুপারিশ করার, বা কোনো ক্ষমতাশালী কারও সাথে যদি তার উঠা-বসা থাকে তা হলে সেটার ভয় দেখানোর। আমার বাবা সিলেটের অমুক পীরের ভগ্নিপতির মামার শ্যালক ছিলেন। আমি নিজে সৈয়দ বংশের সন্তান! আমরা সবাই আধ্যাত্মিক পরিবারে জন্মেছি। আমার বংশের কামেল বুজুর্গদের দোয়ার ফজিলতে আমার সব পাপ মাফ হয়ে যাবে—এ ধরনের দিবাস্বপ্ন দেখে অনেকেই!<br>অথচ আল্লাহ (সুবহানা ওয়া তায়ালা) সোজা বলে দিয়েছেন:<br><strong>‘সেদিন কারও সুপারিশ গ্রহণ করা হবে না।’ </strong><br>শাফাআত شفاعة অর্থাৎ সুপারিশ-এর দুই নম্বরি দুটি পদ্ধতিই এখানে বাতিল করে দেওয়া হয়েছে—১) কোনো প্রভাবশালী ব্যক্তিকে অন্য কোনো অপরাধীর জন্য সুপারিশ করার অনুমতি দেওয়া হবে না, ২) কোনো অপরাধীকে অনুমতি দেওয়া হবে না, অন্য কোনো প্রভাবশালী ব্যক্তির সাথে তার বিশেষ সম্পর্ক উপস্থাপন করার। শাফাআত বা সুপারিশের ব্যাপারে আল্লাহর এত কড়া অবস্থান নেয়ার কারণ কী? কারণ, সুপারিশ হচ্ছে শিরকের দরজা। মক্কার কাফেররা আল্লাহকে সবচেয়ে বড় ইলাহ মানলেও একমাত্র ইলাহ মানত না। তারা মূর্তিগুলোর পূজা এজন্য করত কারণ, তারা বিশ্বাস করত মূর্তিগুলো আল্লাহর প্রিয়পাত্র বিধায় তাদের আল্লাহর কাছে নিয়ে যাবে। এভাবে মানুষ তার কিছু অন্যায় ঢাকতে গিয়ে এমন একটা অন্যায়ে জড়িয়ে পড়ে যা থেকে তাওবাহ না করলে আল্লাহ কখনো ক্ষমা করেন না। এই অপরাধটা হচ্ছে শিরক<br>আসুন বোঝার চেষ্টা করি, মানুষ কেন এই ধরনের শিরক করে, শাফাআত পাওয়ার চেষ্টা করে। ধরুন, আপনি একটা কোম্পানিতে চাকরি করেন, যার চেয়ারম্যান খুবই   ন্যায়পরায়ণ মানুষ। তিনি কাউকে কোনো ছাড় দেন না। প্রত্যেকের সাথে সমান আচরণ করেন এবং প্রত্যেকের কাজের খুঁটিনাটি হিসাব রাখেন। এখন তার অধীনে যে ডিরেকটররা আছে, তার মধ্যে একজন হচ্ছে আপনার মামা। আপনি জানেন যে আপনি যদি অফিসে একটু দেরি করে আসেন, মাঝে-মধ্যে না বলে ছুটি নেন, হাজারখানেক টাকা এদিক-ওদিক করে ফেলেন, তাতে কোনো সমস্যা নেই। চেয়ারম্যানের কাছে যদি একদিন ধরা পড়েও যান, আপনার মামা ঠিকই আপনাকে বাঁচিয়ে দেবে। হাজার হোক, মামা তো। সেজন্য মামাকে খুশি রাখার জন্য আপনি প্রতি মাসে তার বাসায় উপহার নিয়ে যান, অফিসে তাকে শুনিয়ে সবার কাছে তার নামে প্রশংসা করেন, তার জন্মদিনে বিপুল আয়োজন করে অনুষ্ঠান করেন। যেভাবেই হোক মামাকে হাতে রাখতেই হবে। মামা না থাকলে সর্বনাশ!
<br>এই হচ্ছে শিরকের সমস্যা। মুসলিমরা জানে যে আল্লাহ (সুবহানা ওয়া তায়ালা) হচ্ছেন Absolute Just—পরম বিচারক, পরম ন্যায়পরায়ণ। তিনি সবকিছুর পুঙ্খানুপুঙ্খ বিচার করবেনই। এখন মানুষ যে প্রতিদিন ইসলামের বড় বড় নিয়ম ভাঙছে, নিজের সুবিধার জন্য ঘুষ দিচ্ছে, সুদ নিচ্ছে– এগুলোর প্রত্যেকটা যদি গুণে গুণে হিসাব করা হয় এবং প্রতিটা অপকর্মের বিচার করা হয়, তা হলে তো সর্বনাশ হয়ে যাবে! বেহেশত পাওয়ার কোনো আশাই থাকবে না! তা হলে কী করা যায়? দেখি আল্লাহর অধীনে কাউকে হাত করা যায় কি না। তা হলে তাকে দিয়ে কিয়ামতের দিন আল্লাহকে (সুবহানা ওয়া তায়ালা) বলালে হয়তো আল্লাহ (সুবহানা ওয়া তায়ালা) কিছু বড় দোষ মাফ করে দিবেন।
<br>অনেকে মনে করে: কিয়ামতের দিন যখন আল্লাহ (সুবহানা ওয়া তায়ালা) তার বিচার করবেন, এবং বিচারের পরে দেখা যাবে তার অবস্থা খুবই খারাপ, তখন সে কিয়ামতের মাঠে দৌড়াদৌড়ি করে তার পীর-দরবেশ-শেখ-মাওলানাদের খুঁজে বের করতে পারবে এবং তাদের গিয়ে অনুরোধ করতে পারবে: যদি তারা সুপারিশ করে তাকে বাঁচাতে পারে। আবার অনেকে মনে করে: আল্লাহ (সুবহানা ওয়া তায়ালা) যখন কিয়ামতে তার বিচার করে তার ওপর অত্যন্ত ক্ষুব্ধ হবেন, তখন সে যদি মরিয়া হয়ে আল্লাহকে অনুরোধ করে, ‘ও আল্লাহ, আমি লক্ষ লক্ষ টাকার ঘুষ খেয়েছি জানি—আমি খুবই দুঃখিত। কিন্তু আপনি আমার অমুক-বাগ শরীফের হুজুরকে একবার ডাকেন। আমি বিশ বছর তার বায়াতে ছিলাম। তাকে লক্ষ লক্ষ টাকা দিয়েছি, তাকে কত কাচ্চি বিরিয়ানি খাইয়েছি। উনি আমার জন্য কিছু বলবেন।’<br>আবার অনেকে ধরে নেয় যে কিয়ামতের দিন আল্লাহ (সুবহানা ওয়া তায়ালা) যখন তার বিচার করে তার ওপরে অত্যন্ত ক্ষুব্ধ হয়ে থাকবেন, তখন সে যদি আল্লাহকে (সুবহানা ওয়া তায়ালা) অনুরোধ  করে, ‘ও আল্লাহ, আমি পর্দা না করে সারা জীবন নির্লজ্জের মতো ঘুরে বেড়িয়েছি, বান্ধবীদের কাছে ফোনে ঘণ্টার পর ঘণ্টা গীবত করেছি, হিন্দি সিরিয়াল দেখে শাশুড়ির সাথে অনেক কুটনামি করেছি—আমি অনেক অপরাধ করে ফেলেছি। কিন্তু আপনি একটু নবীকে ডাকেন। আমি ওনার জন্য অনেক দুরুদ পড়েছি, তাঁর জন্য কত মিলাদ দিয়েছি, তাঁর জন্য সুন্নত সলাত পড়েছি। উনাকে একটু ডাকেন, উনি আমার জন্য আপনাকে কিছু বলবেন, প্লিজ।’
<br>প্রথমত, আল-বাক্বারাহ-এর এই আয়াতে স্পষ্ট করে বলে দেওয়া আছে, কেউ অন্য কারও সাহায্যে নিজে থেকে এগিয়ে আসবে না। আপনার পীর, দরবেশ, মাওলানা, শেখ—কেউ নিজে থেকে এগিয়ে আসবে না আপনার অপকর্মের জন্য সুপারিশ করতে, এমনকি তারা করলেও তা গ্রহণ করা হবে না। তারা সবাই, এমনকি আল্লাহর (সুবহানা ওয়া তায়ালা) সবচেয়ে কাছের নবী, রসূলরাও সেদিন আল্লাহর (সুবহানা ওয়া তায়ালা) ভয়ে থাকবেন, নিজেদের নিয়ে চিন্তিত থাকবেন—
<center><hr>أُوْلَٰٓئِكَ ٱلَّذِينَ يَدۡعُونَ يَبۡتَغُونَ إِلَىٰ رَبِّهِمُ ٱلۡوَسِيلَةَ أَيُّهُمۡ أَقۡرَبُ وَيَرۡجُونَ رَحۡمَتَهُۥ وَيَخَافُونَ عَذَابَهُۥٓۚ إِنَّ عَذَابَ رَبِّكَ كَانَ مَحۡذُورٗا ٥٧
</center><center><hr>ওরা যাদের সাহায্যের জন্য ডাকে, তারা নিজেরাই তো তাদের প্রভুর অনুগ্রহ পাওয়ার জন্য চেষ্টা করছে—যদিও তারা তাঁর সবচেয়ে কাছের। তারা সবাই তাঁর করুণার আশা করে, তাঁর শাস্তিকে প্রচণ্ড ভয় পায়। নিঃসন্দেহে, তোমার প্রভুর শাস্তি অত্যন্ত ভয় পাওয়ার মতো।  আল-ইসরা ১৭: ৫৭
<hr></center><center>أَفَمَنۡ حَقَّ عَلَيۡهِ كَلِمَةُ ٱلۡعَذَابِ أَفَأَنتَ تُنقِذُ مَن فِي ٱلنَّارِ ١٩
<hr></center><center>তার কী হবে যার জন্য শাস্তির হুকুম অবধারিত হয়ে গেছে? তুমি (মুহাম্মাদ) কি তাদের বাঁচাতে পারবে যারা ইতিমধ্যেই আগুনে নিমজ্জিত?
আয-যুমার, ৩৯: ১৯
<hr></center>তবে কিয়ামতের দিন একেবারেই যেকোনো ধরনের শাফাআত হবে না—সেটা ভুল ধারণা। আল্লাহ (সুবহানা ওয়া তায়ালা) যখন বিশেষ কিছু কারণে কাউকে অনুমতি দেবেন, তখন শুধু তারাই শাফাআত করতে পারবে।
<br>
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../19/c19p5.html" class="btn">৪র্থ অংশ</a>
</footer>
    </body>
</html>
