<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">একদিন প্রভুর সাথে দেখা হবেই
</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
বাক্বারাহ-এর এই আয়াত দুটিতে আল্লাহ (সুবহানা ওয়া তায়ালা) আমাদের জীবনের সকল বিপদ-আপদ, দুঃখ-হতাশাকে হাসিমুখে পার করার এক কৌশল শিখিয়েছেন—
<center><hr>وَٱسۡتَعِينُواْ بِٱلصَّبۡرِ وَٱلصَّلَوٰةِۚ وَإِنَّهَا لَكَبِيرَةٌ إِلَّا عَلَى ٱلۡخَٰشِعِينَ ٤٥ ٱلَّذِينَ يَظُنُّونَ أَنَّهُم مُّلَٰقُواْ رَبِّهِمۡ وَأَنَّهُمۡ إِلَيۡهِ رَٰجِعُونَ ٤٦
<hr></center><center>ধৈর্য-নিষ্ঠার সাথে চেষ্টা করে সলাতে সাহায্য চাও, যদিও এটা করা খুবই কঠিন, তবে তাদের জন্য কঠিন নয়, যাদের অন্তরে স্থিরতা-নম্রতা রয়েছে—যারা মনেপ্রাণে বিশ্বাস করে যে একদিন তাদের প্রভুর সাথে দেখা হবেই। আল-বাক্বারাহ: ৪৫-৪৬
<hr></center>আমাদের জীবনে যখন কোনো বড় বিপদ আসে, কষ্টে চারদিকে অন্ধকার দেখতে থাকি, তখন মুরব্বিদের বলতে শোনা যায়, ‘সবর করো, সব ঠিক হয়ে যাবে।’ দেশে-বিদেশে মুসলিমদের মেরে শেষ করে ফেলা হচ্ছে, কুরআন পোড়ানো হচ্ছে, রাস্তাঘাটে টুপি-দাড়িওয়ালা কাউকে দেখলে পেটানো হচ্ছে, আর মাসজিদের ইমামদের জুমআর খুতবায় বলতে শোনা যাচ্ছে, ‘সবর করেন ভাই সাহেবরা। সব ঠিক হয়ে যাবে। ইসলামের বিজয় নিকটেই—ইন শা আল্লাহ।’ <br>তা হলে কি আমরা ধৈর্য নিয়ে চুপচাপ বসে থেকে শুধু সলাত পড়লেই আল্লাহ (সুবহানা ওয়া তায়ালা) আমাদের হয়ে সব সমস্যার সমাধান করে দেবেন? না। এই প্রচলিত ভুল ধারণার কারণ, ‘সবর’ শব্দের অর্থ ঠিকমতো না বোঝা।
<br>এই আয়াতে দুটি গুরুত্বপূর্ণ শব্দ রয়েছে: ১) সবর صبر এবং ২) ইস্তাই’-নু أستعين —সবর শব্দটির সাধারণত অর্থ করা হয়: ধৈর্যধারণ করা। কিন্তু সবর অর্থ মোটেও নিষ্ক্রিয়তা না। প্রাচীন আরবরা যখন ‘সবর’ বলত, তখন এর মধ্যে কোনো দুর্বলতার ইঙ্গিত ছিল না। প্রাচীন আরব কবি হাতিম আত-তাঈ এর একটি কবিতায় আছে: তলোয়ার নিয়ে আমরা তাদের বিরুদ্ধে সবর করলাম; কষ্ট এবং যন্ত্রণার মধ্যে দিয়ে, যতক্ষণ পর্যন্ত না তারা সবাই চুপ, স্থির হয়ে গেল।
<br><br>আরেকটি কবিতা জুহাইর ইবন আবি সুল্মা এর লেখা—<br><br>শক্তিশালী যুদ্ধঘোড়ায় চেপে রাজার মেয়ে-জামাইরা যুদ্ধের ময়দানে সবর করল যখন অন্যরা আশা হারিয়ে ফেলেছিল।
<br><br>শক্তিশালী যুদ্ধঘোড়ায় চেপে রাজার মেয়ে-জামাইরা যুদ্ধের ময়দানে সবর করল যখন অন্যরা আশা হারিয়ে ফেলেছিল।
<br><br>১. আমাদের সীমিত জ্ঞান দিয়ে ব্যাখ্যা করা যায় না জীবনের এমন ঘটনাগুলো প্রশ্ন ছাড়া মেনে নেওয়া। <br><br>
২. এমন কাজ করা যা আল্লাহকে সন্তুষ্ট করে।    <br><br>
৩. আল্লাহকে অসন্তুষ্ট করবে এমন কাজ থেকে বিরত থাকা।  <br><br>
৪. আল্লাহর ওপর আস্থা রাখা।  <br><br>
৫. মানুষের কষ্টদায়ক কথা, বিদ্রুপ, উপহাস সহ্য করে নেয়া। <br><br>
৬. মানুষের সত্যের বিরুদ্ধাচরণ করা সত্ত্বেও সত্যপ্রচার অব্যাহত রাখা।    <br><br>
৭. ইসলাম মানার কারণে নেমে আসা অত্যাচার সহ্য করা, এমনকি মৃত্যু হলেও ঈমান ত্যাগ না করা।         <br><br>
৮. অত্যাচারিত হওয়া সত্ত্বেও প্রতিশোধ না নিয়ে ক্ষমা করা। <br><br>
৯. তাড়াহুড়ো না করে আল্লাহর সিদ্ধান্ত আসা পর্যন্ত অপেক্ষা করা।    <br><br>
১০. সঠিক সময়ের জন্য অপেক্ষা করা।     <br><br>
১১. প্রতিকূল এবং সংঘাতময় পরিস্থিতিতে দৃঢ়পদ থাকা।  <br><br>সুতরাং আমরা যখন সবর করব তখন তিনটি অংশের প্রতি লক্ষ রাখতে হবে:
<br>১) ধৈর্যের সাথে কষ্ট, দুর্ভোগ সহ্য করা, ২) অবস্থার পরিবর্তন করতে গিয়ে কোনো পাপ করে না ফেলা, ৩) আল্লাহর (সুবহানা ওয়া তায়ালা) আনুগত্য থেকে সরে না যাওয়া।
<br><br>ইস্তিআনাহ এর অর্থ করা হয়: সাহায্য চাও। কিন্তু এর প্রকৃত অর্থ হচ্ছে: আপনি একা চেষ্টা করেছেন, কিন্তু পারছেন না, আপনি এখন সহযোগিতা চান। যেমন: কোথাও আগুন লেগেছে। আপনি কয়েক বালতি পানি ঢেলে বুঝলেন এটা একা নেভানো আপনার পক্ষে সম্ভব নয়। তখন আপনি চিৎকার করে মানুষকে অনুরোধ করলেন আগুনে পানি দেয়ার জন্য কিংবা ফায়ার ব্রিগেডে ফোন করার জন্য। এটা হচ্ছে ইস্তিআনাহ। কিন্তু আপনি যদি আগুন নেভানোর কোনো চেষ্টা না করে রাস্তায় জটলা করে ফায়ার ব্রিগেডের গাড়ি ঢোকার রাস্তা বন্ধ করে দেন, তা হলে আপনার আগুন আগুন বলে চিৎকার করাটা আস্তাইন না।<br><br>এই দুটি শব্দ যখন একসাথে হয়: ইস্তাইনু বিস-সাবর اسْتَعِينُوا بِالصَّبْر তখন এর মানে দাঁড়ায়: যতই কষ্ট, দুর্ভোগ হোক, অবস্থার পরিবর্তন করতে গিয়ে কোনো পাপ কাজ না করে হালাল উপায়ে চেষ্টা করতে থাকা, নিজের ঈমানকে ঠিক রাখা এবং একই সাথে আল্লাহর (সুবহানা ওয়া তায়ালা) কাছে সাহায্য চাওয়া। কিছু উদাহরণ দিই—
<br>আপনি অনেক চেষ্টা করেও একটা ব্যবসা ধরতে পারছেন না। মাত্র কয়েক লাখ টাকা ঘুষ দিতে না পারার জন্য কাজটা আপনার হাতছাড়া হয়ে যাচ্ছে। কিন্তু না, আপনি ঘুষ দেবেন না, মামা-চাচা ধরবেন না, মন্ত্রীকে একটা ফ্ল্যাট কিনে দেওয়ার লোভ দেখিয়ে তদবির করবেন না। আপনি ধৈর্য ধরে, কোনো পাপ না করে, সলাতে আল্লাহর (সুবহানা ওয়া তায়ালা) কাছে সাহায্য চাইবেন এবং একই সাথে চেষ্টা করতে থাকবেন—অন্য কোনো হালাল উপায়ে এগোনো যায় কি না। যদি শেষ পর্যন্ত কোনো হালাল উপায়ে ব্যবসাটা না-ও হয়, ভালো কথা, অন্য কিছুর জন্য চেষ্টা করবেন। আল্লাহর ওপর পূর্ণ বিশ্বাস রাখবেন যে আপনার ভালোর জন্য আল্লাহ (সুবহানা ওয়া তায়ালা) আপনাকে সেই ব্যবসাটা করতে দিতে চাননি অথবা আপনার ক্ষুদ্র স্বার্থ ত্যাগ করা হয়েছে মানুষের বৃহত্তর কল্যাণের জন্য।
<br>আপনার বাচ্চার ১০৪ ডিগ্রি জ্বর। আপনি তার মাথায় পানি না ঢেলে জায়নামাযে বসলেন আল্লাহর কাছে সাহায্য চাওয়ার জন্য—এটা এই আয়াতের শিক্ষা নয়। আপনি বাচ্চার চিকিৎসার জন্য যথাসাধ্য চেষ্টা করবেন, আর সলাতে বার বার আল্লাহর (সুবহানা ওয়া তায়ালা) কাছে সাহায্য চাইবেন—এটাই এই আয়াতের শিক্ষা। আবার অনেকে বাচ্চার কঠিন অসুখ হলে এবং অনেক চেষ্টার পরও অসুখ ভালো না হলে, আল্লাহর ওপর রাগ করে সলাত পড়া ছেড়ে দেন, ‘কেন আমার বাচ্চারই এই কঠিন অসুখটা হবে? আমি কী অন্যায় করেছি? ওই ঘুষখোর চৌধুরী সাহেবের বাচ্চার কিছু হয় না কেন?’—ঠিক এই কাজটা করতেই এই আয়াতে মানা করা আছে।
<br>দেশে ইসলামের দুর্দিন যাচ্ছে, মুসলিমদের ধরে মেরে ফেলা হচ্ছে, মসজিদে আগুন জ্বালিয়ে দেওয়া হচ্ছে। টুপি-দাড়ি দেখে একদিন আপনাকে রাস্তায় কিছু বখাটে যুবক মারধোর করল, বা আপনার হিজাব দেখে ক্লাস থেকে শিক্ষিকা আপনাকে বের করে দিল। এখন আপনি ঘরে বসে শুধুই আল্লাহ (সুবহানা ওয়া তায়ালা) এর কাছে কান্নাকাটি করছেন, যেন তিনি দেশের অবস্থার পরিবর্তন করে ইসলামের রাজত্ব কায়েম করে দেন—এটা এই আয়াতের শিক্ষা নয়।  আপনি বাচ্চার চিকিৎসার জন্য যথাসাধ্য চেষ্টা করবেন, আর সলাতে বার বার আল্লাহর (সুবহানা ওয়া তায়ালা) কাছে সাহায্য চাইবেন—এটাই এই আয়াতের শিক্ষা।
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../19/c19p2.html" class="btn">২য় অংশ</a>
</footer>
    </body>
</html>