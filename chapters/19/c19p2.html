<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">একদিন প্রভুর সাথে দেখা হবেই
</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
আপনি বাচ্চার চিকিৎসার জন্য যথাসাধ্য চেষ্টা করবেন, আর সলাতে বার বার আল্লাহর (সুবহানা ওয়া তায়ালা) কাছে সাহায্য চাইবেন—এটাই এই আয়াতের শিক্ষা। আবার অনেকে বাচ্চার কঠিন  অসুখ হলে এবং অনেক চেষ্টার পরও অসুখ ভালো না হলে, আল্লাহর ওপর রাগ করে সলাত পড়া ছেড়ে দেন, ‘কেন আমার বাচ্চারই এই কঠিন অসুখটা হবে? আমি কী অন্যায় করেছি? ওই ঘুষখোর চৌধুরী সাহেবের বাচ্চার কিছু হয় না কেন?’—ঠিক এই কাজটা করতেই এই আয়াতে মানা করা আছে।
<br>দেশে ইসলামের দুর্দিন যাচ্ছে, মুসলিমদের ধরে মেরে ফেলা হচ্ছে, মসজিদে আগুন জ্বালিয়ে দেওয়া হচ্ছে। টুপি-দাড়ি দেখে একদিন আপনাকে রাস্তায় কিছু বখাটে যুবক মারধোর করল, বা আপনার হিজাব দেখে ক্লাস থেকে শিক্ষিকা আপনাকে বের করে দিল। এখন আপনি ঘরে বসে শুধুই আল্লাহ (সুবহানা ওয়া তায়ালা) এর কাছে কান্নাকাটি করছেন, যেন তিনি দেশের অবস্থার পরিবর্তন করে ইসলামের রাজত্ব কায়েম করে দেন—এটা এই আয়াতের শিক্ষা নয়।  <br>এই আয়াতের শিক্ষা হচ্ছে: আপনি ন্যায়বিচার পাওয়ার চেষ্টা করবেন, মানুষকে জানাবেন, পত্রিকা-ব্লগ-ফেইসবুক ইত্যাদিতে অন্যায়টার বিরুদ্ধে লেখালেখি করবেন এবং একই সাথে প্রতিদিন আল্লাহর কাছে সলাতে সাহায্য চাইবেন। কিন্তু কখনোই প্রতিশোধ নেওয়ার মনোভাব থেকে কুরআনের বিরুদ্ধে যায়, এমন কোনো কাজ করে ফেলবেন না। যেমন: হরতাল ডেকে মানুষের চলাচল এবং ব্যবসা-বাণিজ্য বন্ধ করে দেয়া, বোমাবাজি, রাস্তায় গাড়ি ভাঙা—অর্থাৎ নিরীহ মানুষের জীবনে সমস্যার সৃষ্টি এমন কোনো কাজ করবেন না। আল্লাহর ওপর ভরসা রাখবেন যে তিনি একদিন না একদিন ন্যায়বিচার করবেনই, সেটা এই দুনিয়াতে না হলে, আখিরাতে অবশ্যই হবে।
<br>...কিন্তু এটা করা খুবই কঠিন, তবে তাদের জন্য কঠিন নয়, যাদের অন্তরে স্থিরতা-নম্রতা রয়েছে।
<br>বিপদে ধৈর্য ধরে, লক্ষ্য ঠিক রেখে আল্লাহর (সুবহানা ওয়া তায়ালা) কাছে সলাতে সাহায্য চাওয়াটা যে কত কঠিন, সেটা আল্লাহ (সুবহানা ওয়া তায়ালা) ভালো করেই জানেন। এ কারণেই তিনি এই আয়াতে শুধু كَبِيرَةٌ কাবিরাতুন না বলে, বিশেষভাবে জোর দিয়ে বলেছেন: لَكَبِيرَةٌ লা-কাবিইরাতুন—খুবই কঠিন।
<br>তিনি জানেন, মানুষের প্রবৃত্তি হচ্ছে যেভাবেই হোক প্রতিশোধ নেওয়া, একটু সুদ, ঘুষ দিয়ে ঝটপট কাজটা করে ফেলা, একটু দুই নম্বরি করে হলেও প্রমোশন নেওয়া, ব্যবসায় লাভ করা। দুনিয়ার শত প্রলোভন, দুই নম্বরির সুযোগ, প্রতিশোধের স্পৃহাকে উপেক্ষা করে ইসলামের শিক্ষায় অটল থাকা কঠিন ব্যাপার। আর যতদিন পর্যন্ত যা চাচ্ছি তা না পাচ্ছি—ততদিন পর্যন্ত আল্লাহর ওপর ভরসা রেখে চেষ্টা  চালিয়ে যাওয়া, আর সলাতে দুআ করতে থাকা—এটা খুবই কঠিন কাজ তাদের জন্য যাদের অন্তরে ‘খুশু’ নেই।  <br><br>খুশু خشع হচ্ছে এমন এক ধরনের ভয়, যার কারণে আপনার হাত-পা অবশ হয়ে আসে, আপনাকে দেখেই বোঝা যায় যে আপনি কোনো এক ভয়ে দুর্বল হয়ে গেছেন, আপনার ভেতরে আর কোনো ধরনের ঔদ্ধত্য নেই। যেমন: আপনি একদিন প্রচণ্ড ঝড়ের কবলে পড়েছেন। একটা খোলা মাঠে দৌড়ে যাচ্ছেন দূরে সামনে একটা বাড়িতে আশ্রয় নেওয়ার জন্য। তখনই হঠাৎ দেখলেন: সামনে একটা ভয়ংকর শক্তিশালী টর্নেডো আপনার দিকে তেড়ে আসছে, বাড়ি-ঘড় খড়কুটোর মতো উড়িয়ে দিতে দিতে। ডানে-বাঁয়ে কোথাও পালাবার জায়গা নেই। টর্নেডোর এই প্রচণ্ড শক্তি দেখে ভয়ে আপনার হাত-পা জমে গেল, শরীর অসাড় হয়ে এল—এটা হচ্ছে খুশু। আপনার আল্লাহর (সুবহানা ওয়া তায়ালা) প্রতি এর চেয়েও বেশি ভয় থাকার কথা।
<br>আপনি একটা সরকারি অফিসে গিয়ে একজন কর্মচারীকে চুপচাপ একটা টাকার খাম দিতে যাচ্ছেন, কিন্তু আপনার হাত কাঁপা শুরু হয়ে গেল। অনেক চেষ্টা করেও শেষ পর্যন্ত সাহস করে দিতে পারলেন না—এই হচ্ছে খুশুর লক্ষণ। আপনি ইন্টারনেটে একটা বাজে সাইটের এড্রেস টাইপ করে এন্টার চাপতে যাচ্ছেন, কিন্তু তখন আপনার হাত জমে গেল, হৃৎপিণ্ড দপ দপ করা শুরু করল, জিহবা শুকিয়ে এল—এটা খুশুর লক্ষণ। যারা আল্লাহর (সুবহানা ওয়া তায়ালা) প্রচণ্ড ক্ষমতাকে উপলব্ধি করে বিনম্র হয়ে যায়, খারাপ কাজ করতে গেলে হাত-পা অবশ হয়ে যায়, সলাতে দাঁড়িয়ে আল্লাহর প্রচণ্ড ক্ষমতার কথা চিন্তা করে তাঁর প্রতি শ্রদ্ধায় শরীর দুর্বল হয়ে যায়—তারা খুশু অর্জন করতে পেরেছে। খুশু হচ্ছে অন্তরের এক বিনম্র অবস্থা, যার প্রভাব তার কথা, কাজ, চলাফেরা দেখে বোঝা যায়।
<br>আমরা যারা ইসলাম মেনে চলার চেষ্টা করি, আমাদের সীমাবদ্ধতার সুযোগ নিয়ে অনেক সময় আমাদের কাছের মানুষরা আমাদের মনের এমন সব দুর্বল জায়গায় আঘাত করে, এমন সব খারাপ কাজ করে, যার জন্য আমরা ভেতরে ভেতরে জ্বলে-পুড়ে মরি। আমরা ইচ্ছা করলেই এমন এক চরম প্রতিশোধ নিতে পারি যে, এরপরে ওরা আর কোনোদিন আমাদের সাথে এ রকম করার কথা চিন্তাও করবে না—শুধু দরকার একটুখানি অন্যায় করা, ইসলামের গণ্ডির বাইরে এক পা দেওয়া। কিন্তু আল্লাহর (সুবহানা ওয়া তায়ালা) কথা মনে রেখে আমরা তা করি না। ঈমান নষ্ট করার ঝুঁকি নিই   না। রাতের বেলা বিছানায় শুয়ে অস্থির হয়ে এপাশ-ওপাশ করতে থাকি, মনে মনে রিহার্সাল করতে থাকি: একটা উচিত শিক্ষা দেওয়ার জন্য কী কী বলা যায়, কী কী করা যায়—কিন্তু পরদিন ঠিকই নিজেকে সংবরণ করি, যেন এমন কোনো কিছু করে না ফেলি, যার জন্য আল্লাহকে (সুবহানা ওয়া তায়ালা) জবাব দিতে পারব না—এটা খুশু এবং সবরের লক্ষণ। পরের আয়াতটি একইসাথে গুরুত্বপূর্ণ—<center><hr>যারা মনেপ্রাণে বিশ্বাস করে যে একদিন তাদের প্রভুর সাথে দেখা হবেই। আল-বাক্বারাহ: ৪৬
</center>
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../19/c19p3.html" class="btn">৩য় অংশ</a>
</footer>
    </body>
</html>