<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">যারা অদেখা জগতের কিছু ব্যাপার স্বীকার করে</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<p>বিজ্ঞান আর ইসলামের একটা ব্যাপার আমাদের স্পষ্ট বুঝে নেয়া ভালো। বৈজ্ঞানিক পদ্ধতি দাঁড়িয়ে আছে কয়েকটা ‘ধারণা’ বা ‘ধরে নেই’এর ওপরে। <br>
১. আমাদের চারপাশে যা ঘটে তার সবকিছুরই প্রাকৃতিক ব্যাখ্যা আছে। <br>
২. আমরা যদি সেই ঘটনাগুলো পরীক্ষা করি তবে পর্যবেক্ষণের মাধ্যমে ঘটনাগুলোর প্রমাণ পাওয়া যাবে।     <br>
৩. প্রকৃতিতে যা ঘটবে তার পুনরাবৃত্তি হবে। অর্থাৎ একটি পরীক্ষা একই পরিবেশে কয়েকবার চালালে একই ফল পাওয়া যাবে।<br><br>মজার ব্যাপার হচ্ছে বৈজ্ঞানিক সত্য কখনো ধ্রুব সত্য হয় না। একশটা পরীক্ষার পর্যবেক্ষণ থেকে প্রতিষ্ঠিত একটি তথ্যকে নতুন আরেকটা পরীক্ষার ফলাফল মিথ্যা প্রমাণ করে দিতে পারে। অভিজ্ঞতা-নির্ভর বিধায় বিজ্ঞান নিয়ত বদলায়।
বিজ্ঞান দাঁড়িয়ে আছে তার ওপরে, যাকে পর্যবেক্ষণ করা যায়। মজার ব্যাপার হচ্ছে, এই তিনটি postulate বা স্বীকার্যকে বলে axiom, স্বতঃসিদ্ধ সত্য। এর মানে, এই তিনটি স্বীকার্য যে সত্যি তা কোনোদিন পরীক্ষা করে দেখা যাবে না। তথাকথিত বিজ্ঞানমনস্ক নাস্তিকরা পর্যবেক্ষণ ছাড়াই স্বতঃসিদ্ধে বিশ্বাস করতে পারে, কিন্তু আল্লাহকে দেখে না বলে ঈমান আনতে পারে না—এটা তাদের ডাবল স্ট্যান্ডার্ড।
 যা কিছু দেখা যায় না তাকে বিজ্ঞানের আওতায় ফেলা যাবে না। এ জন্যই ইসলামে গায়িব বা অদৃশ্যের ব্যাপারগুলোতে বিশ্বাস করতে বলা হয়েছে। এগুলো মানুষ চিন্তায় ধারণ করতে পারবে, চোখে নয়।   <br><br>
আজকাল মিডিয়াগুলোতে ব্যাপকভাবে নতুন এক ‘গায়িবের’ প্রচারণা শুরু হয়েছে: মাল্টিভার্স থিওরি। বিজ্ঞান কোনোভাবেই ব্যাখ্যা করতে পারছে না—কীভাবে আমাদের এই মহাবিশ্বটি এত নিখুঁতভাবে, এত পরিকল্পিতভাবে প্রাণের সৃষ্টির জন্য তৈরি করা হয়েছে। ইলেকট্রনের ভর, পরমাণুর মধ্যে ইলেক্ট্রোমোটিভ ফোর্স, উইক ফোর্স, ম্যাটার এবং এন্টি ম্যাটার এর পরিমাণের মধ্যে থাকা অচিন্তনীয় সূক্ষ্ম পার্থক্য, পদার্থ বিজ্ঞানের ধ্রুবকগুলো—এ রকম শত শত ভারসাম্য কীভাবে কাকতালীয়ভাবে মিলে গেল, কীভাবে এগুলো সব অত্যন্ত নিখুঁতভাবে নির্ধারণ করা হলো, যাতে করে নক্ষত্র, গ্রহ, পানি, ভারী মৌলিক পদার্থ সৃষ্টি হয়ে একদিন প্রাণের সৃষ্টি হয়, যেই প্রাণ বিশেষভাবে বিবর্তিত হয়ে একদিন মানুষের মতো বুদ্ধিমান প্রাণীর জন্য প্রকৃতিকে উপযুক্ত করে দেবে—এর পক্ষে নাস্তিকদের কোনো ব্যাখ্যা নেই।   <br><br>
যেমন: অভিকর্ষ বল যদি ১ বিলিয়ন ভাগের এক ভাগ বেশি বা কম হতো, তা হলে কোনো গ্রহ সৃষ্টি হতো না, প্রাণের সৃষ্টির কোনো সম্ভাবনাই থাকত না। বিগ ব্যাং -এর সময় যে শক্তির প্রয়োজন ছিল সেটা যদি ১০৬০ ভাগের এক ভাগ এদিক-ওদিক হতো, তা হলে অভিকর্ষ বলের সাথে অসামঞ্জস্য এত বেশি হতো যে এই মহাবিশ্ব সৃষ্টি হয়ে বেশিক্ষণ টিকে থাকতে পারত না। ১০৬০ হচ্ছে ১ এর পরে ৬০টি শূন্য বসালে যে বিশাল সংখ্যা হয়, সেটি। বিগ ব্যাং -এর মুহূর্তে প্ল্যাঙ্ক সময়ের পর মোট পদার্থের যে ঘনত্ব ছিল, সেটা যদি ১০৫০ ভাগের এক ভাগও এদিক-ওদিক হতো, তা হলে মহাবিশ্ব সৃষ্টি হতো না, যাতে আজকের মতো নক্ষত্র, গ্রহ এবং প্রাণ সৃষ্টি হতো।
এতগুলো সূক্ষ্ম ভারসাম্য এক সাথে মিলে যাওয়া যে কোনোভাবেই গাণিতিক সম্ভাবনার মধ্যে পড়ে না, এটা বুঝতে পেরে নাস্তিকদের নতুন থিওরিটি এসেছে: আমাদের মহাবিশ্ব আসলে ট্রিলিয়ন ট্রিলিয়ন মহাবিশ্বের মধ্যে একটি। একেক মহাবিশ্বে পদার্থ বিজ্ঞানের ধ্রুবকগুলোর একেক মান রয়েছে। কিছু মহাবিশ্বে পদার্থ বিজ্ঞানের ধ্রুবকগুলোর মানগুলো এমন হয় যে তা মহাবিশ্ব ধ্বংস করে দেয়। আর কিছু মহাবিশ্বে পদার্থ বিজ্ঞানের ধ্রুবকগুলোর মান এমন হয় যে সেখানে কোনোদিন সূর্যের মতো একটি তারা এবং পৃথিবীর মতো একটি গ্রহ তৈরি হতে পারে না। যার ফলে সেই সব মহাবিশ্বে কোনো প্রাণ সৃষ্টি হয় না। পদার্থ বিজ্ঞানের সূত্রগুলোর যতগুলো সম্ভাব্য সম্ভাবনা হওয়া সম্ভব, সেটা যতই কল্পনাতীত, অবাস্তব একটা ব্যাপার হোক না কেন, যা কিছু হওয়া সম্ভব, তার সবকিছুই সেই মাল্টিভারসের ল্যান্ডস্কেপে কোথাও না কোথাও হয়েছে এবং হয়ে যাচ্ছে। আমরা মানুষেরা, সেই অসীমসংখ্যক সম্ভাবনাগুলোর একটি মাত্র, যেখানে পদার্থ বিজ্ঞানের হাজার হাজার নিয়ম কাকতালীয়ভাবে, কল্পনাতীত সূক্ষ্ম ভারসাম্য রক্ষা করে কোনোভাবে মিলে গেছে এবং যার কারণে আজকে আমরা এই মহাবিশ্বে দাঁড়িয়ে নিজেদের উপলব্ধি করতে পারছি।   <br><br>
তাদের দাবিটা হচ্ছে এ রকম—ধরুন, কোনো এক সমুদ্রের তীরে বালুতে আপনি একটি মোবাইল ফোন পড়ে থাকতে দেখে তাদের জিজ্ঞেস করলেন, এই মোবাইল ফোনটা নিশ্চয়ই কোনো বুদ্ধিমান সত্তা বানিয়েছে। তারা বলবে, ‘না, কোটি কোটি বছর ধরে সমুদ্রের পানি বালুতে আছড়ে পড়তে পড়তে এবং ঝড়, বৃষ্টি, বজ্রপাতের ফলে বালুতে রাসায়নিক বিক্রিয়া হয়ে একসময় এই মোবাইল ফোনটি তৈরি হয়েছে।  <br><br>
এটি কোনো বুদ্ধিমান সত্তা বানায়নি, এটি পদার্থ বিজ্ঞানের সূত্রগুলোর অসীম সব সম্ভাবনাগুলোর একটি। এ রকম কোটি কোটি সমুদ্রের তীর আছে যেগুলোর একটিতে হয়তো শুধুই একটা প্লাস্টিকের বাক্স তৈরি হয়েছে, পুরো মোবাইল ফোন তৈরি হতে পারেনি। কিছু তীর আছে যেখানে হয়তো একটা ডিসপ্লে পর্যন্ত তৈরি হয়েছে, কিন্তু কোনো বাটন তৈরি হয়নি। আপনি, আমি আসলে কাকতালীয়ভাবে সেই অসীম সব সমুদ্রের তীরগুলোর বিশেষ একটিতে দাঁড়িয়ে আছি, যেখানে পদার্থ বিজ্ঞানের সব সম্ভাবনা কাকতালীয়ভাবে মিলে গেছে, যে কারণে এই তীরে একটি সম্পূর্ণ মোবাইল ফোন সৃষ্টি হয়েছে।’ এই হচ্ছে মাল্টিভার্স থিওরি!
মাল্টিভার্স থিওরির পক্ষে বিন্দুমাত্র প্রমাণ নেই। কিন্তু এ নিয়ে শত শত বই, ডিসকভারি চ্যানেলে শত শত প্রোগ্রাম, হাজার হাজার লেকচার এমনভাবে দেওয়া হচ্ছে যে এটা বিগ ব্যাং এর মতোই একটা ‘ফ্যাক্ট’। বিজ্ঞানীদের এক বিশেষ দল, যাদের মধ্যে সবাই নাস্তিক, এবং শুধু নাস্তিকই নয়, এদের বিশেষভাবে Militant Atheist বলা হয়, উঠে পড়ে লেগেছে ডারউইনের বিবর্তনবাদের মতো মাল্টিভার্স থিওরিকেও মানুষের মধ্যে গলার জোরে ফ্যাক্ট বলে চালিয়ে দেওয়ার। কারণ, একমাত্র মাল্টিভার্স থিওরিই পারে ‘মহাবিশ্বের কোনো সৃষ্টিকর্তা নেই’ সেটার পক্ষে কোনো ধরনের ‘বিশ্বাসযোগ্য’ চমকপ্রদ ব্যাখ্যা দিতে, যেটা পড়ে সাধারণ মানুষ, যাদের কসমোলজি নিয়ে ভালো জ্ঞান নেই, অবাক হয়ে ভাবে—‘আরে! এ তো দেখি চমৎকার এক ব্যাখ্যা! মহাবিশ্বের দেখি সত্যিই কোনো সৃষ্টিকর্তার দরকার নেই!’   <br><br>
এ কারণেই আল্লাহ‌ (সুবহানা ওয়া তায়ালা) আমাদের মুমিন হবার জন্য প্রথম শর্ত দিয়েছেন: ‘যারা অদৃশ্যে বিশ্বাস করে।’ আমাদের মানতে হবে যে আমরা অঙ্ক করে প্রমাণ করতে পারব না—আল্লাহ (সুবহানা ওয়া তায়ালা) এই মহাবিশ্ব সৃষ্টি করেছেন। আমরা কোনোদিন কোনো রেডিও এন্টেনা দিয়ে জান্নাত, জাহান্নাম খুঁজে পাব না। আমরা কোনোদিন এক্সরে করে ফেরেশতাদের দেখতে পারব না। আমরা কোনোদিন পদার্থবিজ্ঞানের কোনো সূত্র দিয়ে ব্যাখ্যা করতে পারব না: কীভাবে আমরা মরে, ধ্বংস হয়ে, মহাবিশ্বে ছড়িয়ে যাওয়া আমাদের দেহের অণু-পরমাণুগুলো থেকে একদিন আমাদের আবার একই অবস্থায় ফেরত আনা হবে।            <br><br>
আমাদের এই সবকিছু বিশ্বাস করতে হবে, কোনোই বৈজ্ঞানিক প্রমাণ ছাড়া, শুধুই কুরআনের প্রমাণের ওপর ভিত্তি করে, কারণ কুরআন সন্দেহাতীতভাবে আল্লাহ (সুবহানা ওয়া তায়ালা) এর বাণী। যদি কোনো প্রমাণ না থাকার পরেও বিবর্তনবাদ, ডার্ক ম্যাটার, ডার্ক এনার্জি, স্ট্রিং থিওরিতে ঠিকই বিশ্বাস করতে পারি, তা হলে কুরআনের বাণীর ওপর বিশ্বাস না করার পেছনে কোনো যুক্তি থাকতে পারে না, যেখানে কিনা কুরআন যে মানুষের পক্ষে তৈরি করা সম্ভব না, এর পক্ষে শত শত প্রমাণ আছে। এ কারণেই আল্লাহ (সুবহানা ওয়া তায়ালা) বলেছেনযে আমরা যদি অদেখায় বিশ্বাস করতে না পারি, তা হলে আমরা কোনোদিন মুমিন হতে পারব না।
</p><!--Do not Put Anything Bellow This-->
<br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../05/c5p3.html" class="btn">৩য় অংশ</a>
</footer>
    </body>
</html>