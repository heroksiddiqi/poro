<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">যারা অদেখা জগতের কিছু ব্যাপার স্বীকার করে</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<p><center>ٱلَّذِينَ يُؤۡمِنُونَ بِٱلۡغَيۡبِ وَيُقِيمُونَ ٱلصَّلَوٰةَ وَمِمَّا رَزَقۡنَٰهُمۡ يُنفِقُون</center><hr>যারা গায়েবে তথা মানুষের দেখার বাইরে কিছু বিষয় স্বীকার করে, সলাত প্রতিষ্ঠা করে এবং তাদের আমরা যা দিয়েছি তা থেকে খরচ করে।<br><center> আল-বাক্বারাহ: ৩     </center><hr>يُؤْمِنُونَ অর্থ—যারা পূর্ণ স্বীকৃতি প্রদান। ঈমান একটি গভীর ব্যাপার। শুধু তথ্য জানা থাকলেই ঈমান আনা যায় না। ঈমান অর্থ পূর্ণ নিশ্চয়তার সাথে অন্তর, মুখ এবং কর্মে স্বীকৃতি দেয়া।<br><br>
الغيب (আল-গায়িব) অর্থ এমন কিছু যেটা মানুষের পক্ষে পঞ্চ ইন্দ্রিয় দিয়ে উপলব্ধি করা সম্ভব নয়, কোনো পদার্থবিজ্ঞানের সূত্র দিয়ে ব্যাখ্যা করা সম্ভব নয়, অদেখা, অজানা, মানুষের দৃষ্টি ক্ষমতার বাইরে এমন সব ব্যাপার। এই অদেখা বিষয় নিয়েই হচ্ছে আজকের যুগের ‘আধুনিক’ মানুষের যত সমস্যা। আধুনিক মানুষ কোনোভাবেই আত্মা, ফেরেশতা, জিন, জান্নাত, জাহান্নাম, পূর্বনির্ধারিত তাকদীর—এই সব অদেখা জিনিসের ওপর বিশ্বাস করতে পারছে না। তারা অনেকে হয়তো মুখে বলে যে তারা মুসলিম। মুখে বলে যে জান্নাত, জাহান্নাম, কিয়ামত—এইসব ব্যাপারে তারা ঠিকই বিশ্বাস করে, কিন্তু আসলে সেটা শুধুই মুখের কথা। মুসলিম নাম নিয়ে থাকতে হলে যেহেতু এইসব ব্যাপারে সবার সামনে উল্টোপাল্টা কিছু বলা যায় না, সেহেতু তাদের সাধারণত এই সব অদেখা-অজানা জিনিসের বিরুদ্ধে মুখ খুলে কিছু বলতে দেখা যায় না। কিন্তু তাদের মনের ভেতরে মোটেও এগুলোর ওপর দৃঢ় বিশ্বাস নেই।  <br><br>
এর কারণ হলো, বিংশ শতাব্দীর বিজ্ঞান এবং মিডিয়া মানুষের মধ্যে একটা ধারণা বদ্ধমূল করে দিয়েছে যে যেটা মানুষের পঞ্চ ইন্দ্রিয় দিয়ে উপলব্ধি করা যায়, কোনো যন্ত্র দিয়ে পরিমাপ করা যায়, শুধু সেটাই বাস্তবতা, বাকি সব অবাস্তব। যেহেতু আত্মাকে কোনো যন্ত্র দিয়ে সনাক্ত করা যায় না, তাই আত্মা বলে কিছু নেই। যেহেতু ফেরেশতাদের কোনো রাডার দিয়ে ধরা যায় না, ফেরেশতা বলে কিছু নেই, এগুলো সব ‘গাঁজাখুরি’ কথাবার্তা। এই মহাবিশ্ব একদিন পুরোটা ধ্বংস হয়ে যাবে, মানুষের শরীরের প্রতিটা অণু-পরমাণু নষ্ট হয়ে যাবে, কিন্তু তারপর ঠিকই সব মানুষ আবার একদম আগের অবস্থায় ফেরত যাবে। এরপর তাদের পুরো জীবনটা রিপ্লে করে দেখানো হবে—এই সব ‘অবাস্তব’ কথাবার্তা তারা কোনোভাবেই মেনে নিতে পারে না। মানুষের প্রত্যেকটা চিন্তা, কথা, কাজ কোনো অদৃশ্য পদ্ধতিতে রেকর্ড হচ্ছে, যেটা একদিন তাদের দেখানো হবে তাদের বিচার করার জন্য, প্রযুক্তিগত দিক থেকে মানুষের পক্ষে অসম্ভব ব্যাপারটিতে তারা কোনোভাবেই মনেপ্রাণে বিশ্বাস করতে পারে না। তাদের মনের ভেতরে সবসময় একটা প্রশ্ন থেকে যায় যে বিজ্ঞান এবং প্রযুক্তি দিয়ে যেটা কোনোভাবেই সম্ভব না, সেটা নিশ্চয়ই সৃষ্টিকর্তার পক্ষেও অসম্ভব। <br><br>
অথচ মানুষ ডার্ক ম্যাটার দেখেনি বা কোনো ধরনের যন্ত্রে তাদের উপস্থিতি সনাক্ত করতে পারেনি, কিন্তু ডার্ক ম্যাটার নিয়ে তার বিশ্বাসের কোনো অভাব নেই। স্থূল বিবর্তনের (macroevolution) পক্ষে কোনোই প্রমাণ এখন পর্যন্ত পাওয়া যায়নি, কিন্তু বিজ্ঞানীদের বিবর্তন নিয়ে এতই দৃঢ় ‘ঈমান’ যে ডারউইনের বিবর্তনবাদ ‘থিওরি’কে তারা স্কুলের কারিকুলামের অন্তর্ভুক্ত করে দিয়েছে। কোটি কোটি ছেলে-মেয়ে স্কুলে শিখছে যে ডারউইনের বিবর্তনবাদ একটি ফ্যাক্ট—প্রতিষ্ঠিত সত্য, এ নিয়ে কোনো সন্দেহ নেই।
পৃথিবীতে হাজার হাজার উচ্চ ডিগ্রিধারী নাস্তিক বিজ্ঞানীরা ‘গায়িবে’ এতই বিশ্বাস করে যে তারা প্রতি বছর ৭ মিলিয়ন ডলার খরচ করে মহাবিশ্বে কোনো বুদ্ধিমান প্রাণীর রেডিও সিগন্যাল খুঁজে বেড়ায়। এই সব বিজ্ঞানীরা মনেপ্রাণে বিশ্বাস করে যে মহাবিশ্বে এলিয়েন আছেই। অথচ গত পঞ্চাশ বছরে তারা কোনো ধরনের ইঙ্গিত খুঁজে পায়নি। অনেকে তাদের পুরো জীবন ব্যয় করেছে এইসব ‘গায়িবের’ ওপর বিশ্বাস রেখে। তারা এগুলো সবই পারে, কিন্তু মহান আল্লাহ (সুবহানা ওয়া তায়ালা) এর অসীম ক্ষমতার উপর, তাঁর অদৃশ্য সৃষ্টির উপর, তাঁর বিচার দিনের উপর কোনোভাবেই বিশ্বাস করতে পারে না। ডাবল স্ট্যান্ডার্ড কাকে বলে!
</p><!--Do not Put Anything Bellow This-->
<br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../05/c5p2.html" class="btn">২য় অংশ</a>
</footer>
    </body>
</html>