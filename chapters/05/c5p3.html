<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">যারা অদেখা জগতের কিছু ব্যাপার স্বীকার করে</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<p> <center>وَيُقِيمُونَ ٱلصَّلَوٰةَ</center><hr><center>তারা সলাত প্রতিষ্ঠা করে
</center><hr>
মুমিন হবার দ্বিতীয় শর্ত হচ্ছে সলাত প্রতিষ্ঠা করা। দেখুন: আল্লাহ‌ (সুবহানা ওয়া তায়ালা) কিন্তু এখানে বলেননি, ‘যারা সলাত পড়ে।’ তিনি বলেছেন, ‘যারা সলাত প্রতিষ্ঠা করে।’ يُقِيمُونَ এসেছে قوم (কু’মু) থেকে যার অর্থ দাঁড়ানো, প্রতিষ্ঠা করা। এখানে কু’মু ব্যবহার করে আল্লাহ‌ (সুবহানা ওয়া তায়ালা) আমাদের বলছেন যে আমাদের প্রতিদিনের রুটিনের মধ্যে পাঁচটি শক্ত পিলার দাঁড় করাতে হবে। সেই পিলারগুলো কোনোভাবেই নড়ানো যাবে না। আমাদের পড়ালেখা, কাজ, খাওয়া, বিনোদন, ঘুম সবকিছু এই পিলারগুলোর আশপাশ দিয়ে যাবে। আমাদের দৈনন্দিন রুটিনে সলাত তার জায়গায় ঠিকভাবে দাঁড়িয়ে থাকবে, কোনোভাবেই তাদের নড়ানো যাবে না। <br><br>
একজন মুমিন কখনো মেহমান এলে ভাবে না, ‘আহ্‌, মাগরিবের সময় দেখি পার হয়ে যাচ্ছে; কিন্তু এখন মেহমান রেখে উঠে গেলে তারা আবার কী বলবে? থাক, একবারে ইশার সাথে পড়ে নেব।’ একজন মুমিন কাজ করতে করতে কখনো ভাবে না, ‘আহ্‌হা, সূর্য দেখি ডুবে যাচ্ছে। যাই সলাতটা পড়ে নিই।’ এরপর কোনোমতে হাত-মুখ ধুয়ে সলাতে দাঁড়ানো। বাতাসের বেগে সূরা ফাতিহা আর সবচেয়ে ছোট সূরাটা মন্ত্র পড়ার মতো করে পড়া। তারপর কোনোরকমে কোমর বাঁকা আর সোজা করা, মাটিতে কপাল ছুঁইয়ে দুই মিনিটে আসরের সলাত শেষ করা। একজন মুমিন ভোরে উঠবে কি না, এ নিয়ে চিন্তা করে না। কখনো ভাবে না, ‘আমাকে সারাদিন অনেক ব্রেইনের কাজ করতে হয়। আমার রাতে টানা ৮ ঘণ্টা ঘুমানো দরকার। ফজরের সময় উঠলে ঠিকমতো ঘুম হয় না। সারাদিন ক্লান্ত, বিরক্ত লাগে। তারচেয়ে একবারে সকালে উঠে নাস্তার আগে ফজরের সলাত পড়ে নিলেই হবে।’    <br>একজন মুমিন দরকার হলে ঘড়িতে পাঁচটা এলার্ম দেয়। রাতে ফজরের সলাতে উঠার জন্য একটা নয়, তিনটা ঘড়িতে ৫ মিনিট পর পর এলার্ম দিয়ে রাখে। তার প্রতিদিনের ব্যস্ত ক্যালেন্ডারে প্রতিদিন কমপক্ষে পাঁচটা মিটিং ঠিক করা থাকে—‘এই বিশ্বচরাচরের মালিকের সাথে সাক্ষাত।’
</p><!--Do not Put Anything Bellow This-->
<br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../05/c5p4.html" class="btn">৪র্থ অংশ</a>
</footer>
    </body>
</html>