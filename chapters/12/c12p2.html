<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">যদি পারো তো বানাও এ রকম একটা সূরা
</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
অনেক অমুসলিম চেষ্টা করেছে কুরআনের সূরার মতো সূরা তৈরি করার। এমনকি বিশ্ববিদ্যালয় পর্যায়েও উদ্যোগ নেওয়া হয়েছে কুরআনের সূরার মতো নকল সূরা তৈরি করার। ইন্টারনেটে এ রকম বানানো সূরা আপনি অনেক পাবেন। যেকোনো  অভিজ্ঞ আরব ভাষাবিদকে দিয়ে আপনি সেগুলো দেখালেই সে আপনাকে বলে দিতে পারবে সেগুলো কতখানি হাস্যকর।<br>কুরআন হচ্ছে একমাত্র বই যেখানে একজন সমাজবিদ, রাজনীতিবিদ, চিকিৎসাবিদ, পদার্থবিদ, রসায়নবিদ, ইতিহাসবিদ, আবহাওয়া-বিজ্ঞানী, জীববিজ্ঞানী, মনোবিজ্ঞানী, গৃহিণী, চাকুরিজীবী, ব্যবসায়ী থেকে শুরু করে ভিক্ষুক, দাগি আসামী, মানসিক রোগী সবার জন্য বিশেষভাবে উপকার হবে, এমন কোনো না কোনো বাণী রয়েছে। এটি মানবজাতির ইতিহাসে একমাত্র বই, যা একটি বিশাল ভূখণ্ডে একই সাথে নৈতিক, সামাজিক, অর্থনৈতিক, রাজনৈতিক বিপ্লব নিয়ে এসেছিল। মানুষের ইতিহাসে কোনো একটি বই, কখনো একই সাথে এতগুলো প্রেক্ষাপটে, এত বড় অবদান রাখতে পারেনি। এ কারণেই মানুষ এবং জিন জাতি—যাদের সিদ্ধান্তের স্বাধীনতা আছে—তাদের উভয়কেই, এই বইয়ের স্রষ্টা মহান সৃষ্টিকর্তা নিজে চ্যালেঞ্জ করেছেন যে তারা কখনোই এর ধারে-কাছে কিছু কোনোদিন তৈরি করতে পারবে না।
<br>এখানে জ্বালানি হিসেবে পাথরের কথা বলা হয়েছে; কারণ, মানুষ পাথরের মূর্তি বানিয়ে পূজা করে। এখানে আল্লাহ (সুবহানা ওয়া তায়ালা) সাবধান করে দিচ্ছেন যে যেসব মূর্তিকে মানুষ আল্লাহর (সুবহানা ওয়া তায়ালা) সমান মনে করছে, আল্লাহর (সুবহানা ওয়া তায়ালা) কৃতিত্ব দিয়ে দিচ্ছে, সেই পাথরের মূর্তিগুলোই হবে তাদের জাহান্নামের আগুনের জ্বালানি।<br>এই আয়াতে লক্ষ করার মতো দুটো বৈজ্ঞানিক ইঙ্গিত রয়েছে। কীভাবে মানুষ আগুনের জ্বালানি হতে পারে? মানুষের দেহে প্রচুর পরিমাণে চর্বি আছে,যা আগুনের জ্বালানি হিসেবে ব্যবহার করা যায়। ১৯৯৫ সাল পর্যন্ত প্রায় ২০০টি Spontaneous Human Combustion এর ঘটনা রেকর্ড করা হয়েছে, যেখানে মানুষ নিজে থেকেই জ্বলে পুড়ে ছাই হয়ে গেছে, বাইরে থেকে কোনো ধরনের আগুন লাগানো ছাড়াই। এরপর এই আয়াতে পাথরকে জ্বালানি হিসেবে বলা হয়েছে। পাথর আগুনের তাপকে ছড়িয়ে যেতে বাধা দেয়। এ কারণে আমরা যখন মাঠে আগুন জ্বালাই তখন তা পাথর দিয়ে ঘিরে রাখি, যাতে করে আগুন বেশি সময় ধরে জ্বলে এবং জ্বালানি কম খরচ হয়। পাথরে ঘিরে রাখলে একই জ্বালানিতে আগুন বেশি সময় ধরে জ্বলে। আরেকটি উল্লেখযোগ্য ব্যাপার হলো—পাথর গলার জন্য ৭০০-১৬০০ ডিগ্রি সেলসিয়াস পর্যন্ত  তাপমাত্রা দরকার হয়। অর্থাৎ জাহান্নামের আগুনের তাপমাত্রা হয়তো হবে এরচেয়েও বেশি, যেন পাথর গলে যায়। মাত্র ১০০ ডিগ্রি সেলসিয়াস তাপমাত্রায় পানি ফুটে বাষ্প হয়ে যায়। তা হলে ১৬০০ ডিগ্রি সেলসিয়াস তাপমাথা কী ভয়ংকর হতে পারে, চিন্তা করে দেখুন।
<br>এখানে পাথর বলতে শুধুই পাথরের মূর্তি নয়, বরং প্রাণহীন সব ধরনের পূজার বস্তুকেই বোঝানো হয়েছে। যেই পাথর মানুষ পূজা করে, একদিন সেই পাথরগুলোই জাহান্নামের আগুনকে তাদের জন্য আরও বেশি যন্ত্রণাদায়ক করে দেবে। এটা জাহান্নামীদের মানসিক শাস্তি। যে দেবতাদের কাছে মানুষ সাহায্য চেয়ে এসেছে সেই দেব-দেবীরা ওই মানুষদের সাহায্য তো করতে পারেইনি বরং মানুষের সাথে জ্বালানি হয়ে জ্বলছে। যতবার মুশরিকদের চোখ মূর্তিগুলোর দিকে যাবে, ততবার সে আফসোস করবে, ‘এইগুলো? এইগুলোর জন্য আমি আজ জাহান্নামে পুড়ছি? ইশ! যদি আমি এগুলোকে পূজা না করতাম!’

<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../13/c13p1.html" class="btn">পরবর্তী অধ্যায়</a>
</footer>
    </body>
</html>