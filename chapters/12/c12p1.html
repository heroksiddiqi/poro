<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">যদি পারো তো বানাও এ রকম একটা সূরা
</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<center>وَإِن كُنتُمۡ فِي رَيۡبٖ مِّمَّا نَزَّلۡنَا عَلَىٰ عَبۡدِنَا فَأۡتُواْ بِسُورَةٖ مِّن مِّثۡلِهِۦ وَٱدۡعُواْ شُهَدَآءَكُم مِّن دُونِ ٱللَّهِ إِن كُنتُمۡ صَٰدِقِينَ ٢٣
</center><center><hr>যদি তোমাদের কোনো সন্দেহ থাকে এটা নিয়ে, যা আমি আমার বান্দার ওপর ধাপে ধাপে অবতীর্ণ করেছি, তা হলে এর ধারে-কাছে একটি সূরা তৈরি করো এবং আল্লাহ ছাড়া যেকোনো সাক্ষী ডাক, যদি তোমরা সত্যবাদী হয়ে থাকো। আল-বাক্বারাহ ২৩
<hr></center>এখানে আল্লাহ (সুবহানা ওয়া তায়ালা) অবিশ্বাসীদের চ্যালেঞ্জ করছেন যে, যদি তাদের কোনো সন্দেহ থাকে কুরআন আল্লাহ (সুবহানা ওয়া তায়ালা) এর কাছ থেকে আসা সত্য বাণী কি না তা নিয়ে, তা হলে তারা এর মতো একটা সূরা তৈরি করে দেখাক।
<br>প্রথমত, আমাদের একটা ব্যাপার খেয়াল রাখতে হবে যে আল্লাহ (সুবহানা ওয়া তায়ালা) এই চ্যালেঞ্জটি দিয়েছেন অনেক বোঝানোর পরে। প্রথমে তিনি মানুষের অন্তরের সমস্যাগুলো বলেছেন। তিনি মানুষকে বুঝিয়েছেন, কেন তাঁকে একমাত্র মাবুদ মানতে হবে এবং তার পক্ষে তিনি যুক্তিও দেখিয়েছেন। এত কিছুর পরেও যদি মানুষ আল্লাহর (সুবহানা ওয়া তায়ালা) বাণী না মানে, মনে করে যে এই আয়াতগুলো সব মানুষের বানানো, শুধু তখনই তিনি তাদের চ্যালেঞ্জ করেছেন যে যদি পারো তো এ রকম একটি সূরা বানিয়ে দেখাও।
<br>যখন আমরা মানুষের কাছে ইসলাম প্রচার করছি, আমাদের প্রথমে তাদের বোঝাতে হবে—ইসলাম বলতে আমরা কোন মূল্যবোধ, নীতিগুলো বোঝাচ্ছি। যেমন: এক সৃষ্টিকর্তায় বিশ্বাস, সলাত পড়া, দান করা, সত্য বলা, চুরি না করা ইত্যাদি। সাথে সাথে কেন আমরা মনে করি মহাবিশ্বের সৃষ্টিকর্তা একজন মহান সত্তা—যার কাছে সরাসরি যেকোনো সময় চাওয়া যায় এবং তাঁর কাছে চাইবার জন্য অন্য কিছু বা কারও সাহায্যের দরকার হয় না। এসব যুক্তি বোঝানোর পরেও যদি তারা না বোঝে, এবং তারা দাবি করতে থাকে যে আমাদের শিক্ষা ভুল, তাদের শিক্ষাই সঠিক, শুধু তখনই তাদের চ্যালেঞ্জ করা যাবে। চ্যালেঞ্জ করাটা প্রথম ধাপ নয়, এটি শেষ ধাপ। <br>আপনি যদি কোনো খ্রিষ্টানকে গিয়ে প্রথমেই বলেন, ‘কী! ইসলাম সত্য ধর্ম বিশ্বাস করো না? তা হলে কুরআনের কোনো একটা সূরার মতো একটা সূরা বানাও তো দেখি?’ তা হলে সে উত্তর দেবে, ‘ভাই, সূরা কী জিনিস?’
<br>এই আয়াত পড়ে অনেকে প্রশ্ন করেন, এখানে ‘সাক্ষী’দের ডাকতে বলা হলো কেন? কিসের সাক্ষী? শুহাদা-উ شُهَدَاء প্রচলিত অর্থ ‘সাক্ষী’ (বহুবচন) হলেও, কোনো বিষয়ে যে অত্যন্ত অভিজ্ঞ, যার মতের ওপরে কোনো সন্দেহ নেই, তাদের আরবীতে شُهَدَاء (শুহাদা-উ) বলা হয়। এখানে সাহায্যকারী হিসেবে সবচেয়ে অভিজ্ঞ কবি, সাহিত্যিক, পণ্ডিতদের ডেকে আনতে বলা হয়েছে—দেখো তারা পারে কি না এ রকম একটা সূরা তৈরি করতে।
<center><hr> فَإِن لَّمۡ تَفۡعَلُواْ وَلَن تَفۡعَلُواْ فَٱتَّقُواْ ٱلنَّارَ ٱلَّتِي وَقُودُهَا ٱلنَّاسُ وَٱلۡحِجَارَةُۖ أُعِدَّتۡ لِلۡكَٰفِرِينَ ٢٤
</center><center>কিন্তু যদি তোমরা না পারো—আর তোমরা কখনোই তা পারবে না—তা হলে সেই আগুন থেকে সাবধান, যার জ্বালানি হবে মানুষ এবং পাথর, যা সত্য অস্বীকারকারীদের জন্য তৈরি করে রাখা হয়েছে। আল-বাক্বারাহ: ২৪
<hr></center>কুরআন যে সৃষ্টিকর্তার বাণী, সেটার আরেকবার প্রমাণ মেলে এই ধরনের চ্যালেঞ্জ দেখে। এটা যদি মানুষের বানানো কিছু হতো, তা হলে এ রকম জোর গলায়, প্রকাশ্য চ্যালেঞ্জ পাওয়া যেত না। কোনো কবি-সাহিত্যিক কখনো কোনো অসাধারণ সাহিত্য তৈরি করে মানুষকে চ্যালেঞ্জ করবে না যে তার কবিতার ধারে-কাছে কিছু, কেউ কোনোদিন তৈরি করতে পারবে না—যদি তার মাথা ঠিক থাকে। কোনো বিজ্ঞানী এক নতুন কিছু আবিষ্কার করে, তার ওপর একটা পেপার লিখে কখনো প্রকাশ্যে বলার সাহস করবে না যে কোনো মানুষের পক্ষে এর ধারে-কাছে কোনো পেপার লেখা সম্ভব নয়। এই ধরনের কঠিন দাবি শুধু সৃষ্টিকর্তার পক্ষেই করা সম্ভব।
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../12/c12p2.html" class="btn">২য় অংশ</a>
</footer>
    </body>
</html>