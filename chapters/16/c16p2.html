<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">সৃষ্টিজগতের শ্রেষ্ঠ সৃষ্টি
</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<center>وَعَلَّمَ ءَادَمَ ٱلۡأَسۡمَآءَ كُلَّهَا ثُمَّ عَرَضَهُمۡ عَلَى ٱلۡمَلَٰٓئِكَةِ فَقَالَ أَنۢبِ‍ُٔونِي بِأَسۡمَآءِ هَٰٓؤُلَآءِ إِن كُنتُمۡ صَٰدِقِينَ ٣١
<hr></center><center>তিনি আদমকে শিখিয়েছিলেন সব কিছুর নাম। তারপর তিনি ফেরেশতাদের সেগুলো দেখিয়ে বলেছিলেন, ‘আমাকে এগুলোর নাম বলো, যদি তোমরা সত্যিই পারো।’ আল-বাক্বারাহ: ৩১
<hr></center>মানুষ তার সকল ধারণাকে ভাব দিয়ে প্রকাশ করতে পারে, ভাষা দিয়ে চিহ্নিত করতে পারে। মানুষের যদি ভাষা ব্যবহারের ক্ষমতা না থাকত, সাংকেতিক চিহ্ন ব্যবহার করতে না পারত, তা হলে গণিত, বিজ্ঞান, সাহিত্য কিছুই সৃষ্টি হতো না। নামকরণ করার ক্ষমতা মানুষের অন্যতম বৈশিষ্ট্য। এই বৈশিষ্ট্য আছে দেখেই আজকে আমি ‘চটপটি’ বললে আপনি বুঝতে পারেন আমি কী বোঝাচ্ছি। আমার ভেতরের একটি আবেগময় অনুভূতিকে ‘স্মৃতিকাতরতা’ বললে, আপনি বুঝতে পারেন, আমি আসলে কী অনুভব করছি। মানুষের এই যে নামকরণের ক্ষমতা, সৃষ্টিজগতের সকল ধারণাগুলোকে বিশেষভাবে চিহ্নিত করার ক্ষমতা, এই চিহ্নগুলো ব্যবহার করে অ্যাবস্ট্র্যাক্ট চিন্তা করার ক্ষমতা—এটাও ‘সবকিছুর নাম’ হতে পারে। যদি আমাদের এই ক্ষমতা না থাকত, তা হলে আমাদের জীবন কতটা সীমাবদ্ধ হয়ে যেত একবার চিন্তা করে দেখুন। যতবারই আমি আপনাকে ‘চটপটি’ সম্পর্কে কিছু বলতে যেতাম,  আপনাকে আমার চটপটি খাইয়ে দেখাতে হতো, আমি কী ব্যাপারে বলতে যাচ্ছি। আমাদের চিন্তা-ভাবনা বানরদের মতো খুবই সীমাবদ্ধ হয়ে যেত। <br>ফেরেশতাদের জ্ঞান তাদের দায়িত্বের মধ্যে সীমাবদ্ধ। যেমন: যে ফেরেশতা বাতাসের দায়িত্বে নিয়োজিত, তার জ্ঞান বাতাসের মধ্যেই সীমাবদ্ধ। যার কাজ পানি নিয়ে, সে শুধুই পানির জ্ঞান রাখে। কিন্তু মানুষের ক্ষমতা আছে বিভিন্ন ধরনের বিষয়ে জ্ঞান রাখার, চিন্তা করে নতুন জ্ঞান সঞ্চয় করার, জ্ঞানকে প্রজ্ঞাতে পরিণত করার। মানুষের জ্ঞান অর্জনের যদিও সীমাবদ্ধতা রয়েছে, যেমন বাতাসের ব্যাপারে ফেরেশতা যা জানে, তার পুরো জ্ঞান মানুষ হয়তো কখনো অর্জন করতে পারবে না, কিন্তু মানুষের জ্ঞানের পরিধি বিশাল।
<center><hr>قَالُواْ سُبۡحَٰنَكَ لَا عِلۡمَ لَنَآ إِلَّا مَا عَلَّمۡتَنَآۖ إِنَّكَ أَنتَ ٱلۡعَلِيمُ ٱلۡحَكِيمُ ٣٢ قَالَ يَٰٓـَٔادَمُ أَنۢبِئۡهُم بِأَسۡمَآئِهِمۡۖ فَلَمَّآ أَنۢبَأَهُم بِأَسۡمَآئِهِمۡ قَالَ أَلَمۡ أَقُل لَّكُمۡ إِنِّيٓ أَعۡلَمُ غَيۡبَ ٱلسَّمَٰوَٰتِ وَٱلۡأَرۡضِ وَأَعۡلَمُ مَا تُبۡدُونَ وَمَا كُنتُمۡ تَكۡتُمُونَ ٣٣
<hr></center><center>তারা (ফেরেশতারা) বলেছিলেন, ‘সমস্ত মর্যাদা আপনার! আমাদের আপনি যা শিখিয়েছেন তার বাইরে আমাদের কোনোই জ্ঞান নেই। নিশ্চয়ই আপনিই, শুধুই আপনি সব জানেন, আপনি সবচেয়ে প্রজ্ঞাময়!’ তিনি বলেছিলেন, ‘আদম, ওদের এগুলোর নামগুলো বলে দাও।’ যখন সে(আদম) তাদের নামগুলো বলে দিল, তিনি বলেছিলেন, ‘আমি কি তোমাদের বলিনি যে আকাশ এবং পৃথিবীর মধ্যে যা কিছু অজানা রয়েছে, তার সব আমি জানি? যা তোমরা প্রকাশ করো এবং যা তোমরা গোপন করো, তার সব আমি জানি।’ আল-বাক্বারাহ: ৩২-৩৩
<hr></center>র শ্রেষ্ঠত্ব ফেরেশতাদের কাছে প্রমাণ করেছে। আল্লাহ (সুবহানা ওয়া তায়ালা) গর্ব নিয়ে তাঁদের দেখাচ্ছেন, তিনি কী অসাধারণ এক প্রাণী সৃষ্টি করেছেন, যা ফেরেশতাদের ক্ষমতাকেও কিছু দিক থেকে ছাড়িয়ে গেছে। তিনি তাঁদেরকে দেখিয়ে দিলেন যে মানুষ শুধুই খারাপ নয়। মানুষের জ্ঞানের পরিধি ফেরেশতাদের থেকেও বেশি। আদম (আঃ) ফেরেশতাদের সমাবেশে মানুষের ক্ষমতা প্রমাণ করে দিলেন। <br><br>ফেরেশতারা মেনে নিল যে মানুষের কিছু অসাধারণ ক্ষমতা আছে, যা তাদের নেই। শুধু তাই না, এই আয়াতের শেষে একটি সাংঘাতিক ব্যাপার বলা হলো—‘যা তোমরা গোপন করো, তার সব আমি জানি।’
<br>ফেরেশতারা আল্লাহর (সুবহানা ওয়া তায়ালা) কাছে গোপন করে! ফেরেশতারা কী এমন সৃষ্টি নয় যে তারা শুধুই আল্লাহর দেওয়া নির্দেশ অনুসারে কাজ করে, অনেকটা রোবটের মতো? তাদের যদি চিন্তার স্বাধীনতা না থাকে, তা হলে তারা কীভাবে গোপন করে? অনেক ‘মডার্নিস্ট’ পণ্ডিত দাবি করেন, ফেরেশতারা হচ্ছে আসলে মহাবিশ্ব পরিচালনায় নিয়োজিত শক্তিগুলো, যেমন মাধ্যাকর্ষণ শক্তি, অণু-পরমাণুর মধ্যে নিয়োজিত আন্তঃআণবিক বল, মহাবিশ্ব পরিচালনার জন্য পদার্থ বিজ্ঞানের আইনগুলো ইত্যাদি। তা হলে কীভাবে তারা কোনো কিছু গোপন করে; কারণ, গোপন করতে হলে তো ব্যক্তিত্ব থাকতে হবে!
<br>এই আয়াত থেকে এটাই প্রমাণিত হয় যে সবাই না হলেও, অন্তত কিছু ফেরেশতা রয়েছে, যাদের একধরনের ব্যক্তিত্ব রয়েছে, যার কারণে তারা গোপন চিন্তা করতে পারে। তারা যন্ত্রের মতো ব্যক্তিত্বহীন নয়। কিন্তু প্রশ্ন হলো, ফেরেশতারা এখানে কী গোপন করছিল?
<br>মানুষ সৃষ্টির আগে ফেরেশতারা ধরে নিয়েছিল যে আল্লাহ (সুবহানা ওয়া তায়ালা) এমন কিছু সৃষ্টি করবেন না, যা তাদের থেকে উন্নত, বেশি জ্ঞান ধারণ করতে সক্ষম। কিন্তু আল্লাহ এমন একটি প্রাণী সৃষ্টি করলেন, যা সৃষ্টিজগতের অন্য সকল প্রাণী থেকে উন্নত এবং বেশি জ্ঞানী হতে সক্ষম। এ কারণেই আল্লাহ (সুবহানা ওয়া তায়ালা) ফেরেশতাদের সমাবেশে সেদিন তাদের বলে দিলেন যে তিনি ভালো করেই জানতেন তারা গোপনে কী ভাবছিল, সেটা তারা আল্লাহর কাছে প্রকাশ করুক, আর না করুক।
<br>এই আয়াতে আরেকটি শেখার ব্যাপার রয়েছে। আল্লাহ (সুবহানা ওয়া তায়ালা) কিন্তু প্রকাশ করে দেননি তারা কী গোপন করছিল। তিনি ইচ্ছা করলেই আদম (আঃ) এর সামনে বলে দিতে পারতেন—‘আদম, ফেরেশতারা তোমাকে নিয়ে অমুক, অমুক গোপন চিন্তা করেছিল।’ কিন্তু না, তিনি আবারও তাঁর মহত্ত্ব থেকে আমাদের একটি গুরুত্বপূর্ণ শিক্ষা দিয়েছেন—কারও গোপন ব্যাপার তার সামনেই অন্যের কাছে প্রকাশ্যে ফাঁস করে তাকে বিব্রত না করার।
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../16/c16p3.html" class="btn">৩য় অংশ</a>
</footer>
    </body>
</html>