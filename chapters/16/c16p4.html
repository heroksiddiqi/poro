<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">সৃষ্টিজগতের শ্রেষ্ঠ সৃষ্টি
</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
কয়েকটি সূরায় আল্লাহ (সুবহানা ওয়া তায়ালা) ইবলিসের সাথে তাঁর যে কথোপকথন হয়েছিল, তা আমাদের জানিয়েছেন:
<center><hr>আল্লাহ বললেন, ‘ইবলিস, যাকে আমি নিজের হাতে সৃষ্টি করেছি, তাকে তুমি সেজদা করতে পারলে না কেন? তুমি কি তখন অহংকার করছিলে, নাকি তুমি নিজেকে মহিমান্বিতদের একজন মনে করো?’ সাদ ৩৮: ৭৫
<hr></center>স্রষ্টার কাছ থেকে এত কঠিন একটা প্রশ্ন সরাসরি শোনার পরে স্বাভাবিকভাবেই ইবলিসের উচিত ছিল সাথে সাথে ক্ষমা চাওয়া এবং স্বীকার করা যে সে বড় ভুল করে ফেলেছে, তাকে মাফ করে দেওয়া হোক। কিন্তু সে তা না করে উল্টো আল্লাহকে (সুবহানা ওয়া তায়ালা) বোঝানোর চেষ্টা করল—
<center><hr>সে বলল, ‘আমি ওর থেকে বড়। আপনি আমাকে আগুন থেকে বানিয়েছেন, আর ওকে বানিয়েছেন মাটি থেকে।’ সাদ ৩৮: ৭৬
<hr></center>ইবলিস কিন্তু বলতে পারত, ‘কত বছর ধরে আমি আপনার ইবাদত করছি, আপনার কত কাছের আমি, কত অনুগত; আর আজ আপনি আমাকে বলছেন নতুন একজনের কাছে নত হতে?’ অথবা সে বলতে পারত, ‘আমাকে কেন ওই নতুন সৃষ্টির প্রতি অনুগত হতে হবে, তা আমাকে বুঝিয়ে বলবেন কি, যাতে আমি নিজেকে বোঝাতে পারি?’ সে এর কোনোটাই করেনি। সে ‘কার’ মুখের ওপর ‘না’ বলছে, ‘কাকে’ যুক্তি দিয়ে বোঝানোর চেষ্টা করছে—সেটা সে ভুলে গিয়েছিল তার অহংকার এবং হিংসার কারণে।
<br>ইবলিসের এই মানসিকতা কিছু মানুষের মধ্যেও আছে। যেমন: চৌধুরী সাহেব মনে করেন: পাঁচ ওয়াক্ত নামায পড়া, ত্রিশটা রোজা রাখার আসলে কোনো দরকার নেই। এইসব নামায, রোজা শুধু ওইসব অর্ধ-শিক্ষিত, অল্প-জ্ঞানী ‘মোল্লা’ টাইপের মানুষদের জন্য দরকার, যারা এখনো তার মত চিন্তার গভীরতা এবং উপলব্ধির উচ্চ পর্যায়ে পৌঁছাতে পারেনি। তিনি বিশ্ববিদ্যালয় থেকে উচ্চতর ডিগ্রি পাওয়া একজন মানুষ। সৃষ্টিজগত, বিজ্ঞানের ওপর কয়েক ডজন বই পড়েছেন। ডিসকভারি চ্যানেলে শখানেক ডকুমেন্টারি দেখেছেন। তিনি আল্লাহকে (সুবহানা ওয়া তায়ালা)  যতটা গভীরভাবে উপলব্ধি করতে পারেন, সেটা সবাই পারে না। এ কারণেই তার মতো মানুষের এইসব গৎবাঁধা ইবাদাতের দরকার হয় না। এভাবে তিনি যুক্তি দিয়ে বোঝানোর চেষ্টা করেন যে, কুরআনের সব নির্দেশ আসলে তার জন্য প্রযোজ্য না।
<br>‘মহান আল্লাহ (সুবহানা ওয়া তায়ালা) সকল প্রশ্নের ঊর্ধ্বে, সর্বশক্তিমান, একমাত্র প্রভু এবং আমি আল্লাহর এক মামুলি দাস’—এটা ইবলিস এবং এই চৌধুরী সাহেব টাইপের মানুষরা ঠিকভাবে নিজেদের বোঝাতে পারেনি। তারা আল্লাহকে (সুবহানা ওয়া তায়ালা) সৃষ্টিকর্তা মানে ঠিকই। কিন্তু তিনি যে সব প্রশ্নের ঊর্ধ্বে একজন প্রভু—এটা মানে না।
<br>ইবলিস শুধু আল্লাহর সাথে যুক্তি-তর্কই করেনি, তার মধ্যে কখনোই কোনো ধরনের অনুশোচনাও ছিল না। একে তো সে আল্লাহর (সুবহানা ওয়া তায়ালা) আদেশ অমান্য করল, তার উপর উল্টো সে তার স্রষ্টাকেই যুক্তি দিয়ে বোঝানোর মতো ঔদ্ধত্য দেখাল। এখানেই শেষ নয়, নির্বাসিত হওয়ার পর এই বলে সে প্রতিজ্ঞা করল যে যে মানবজাতির জন্য আজ তার এই অপমান, সেই মানবজাতিকে কিয়ামত পর্যন্ত সে বিভ্রান্ত করে যাবে। কিন্তু একবারও সে তার অহংকারকে দমিয়ে আল্লাহকে (সুবহানা ওয়া তায়ালা) বলতে পারল না, ‘ও আল্লাহ, আমি ভুল করে ফেলেছি, আমাকে মাফ করে দিন, আমাকে আর একটা বার সুযোগ দিন। আমি আমার ভুল স্বীকার করছি।’—তার অহংকার এতই বেশি ছিল যে সে কারও কাছে মাথা নত করবে না। এমনকি তার স্রষ্টার কাছেও না!
<br>এখানেই মানুষ আর ইবলিসের মধ্যে পার্থক্য। মানুষ ভুল করে আল্লাহর (সুবহানা ওয়া তায়ালা) কাছে ক্ষমা চায়—যা আমরা আদম (আঃ) এর কাছ থেকে শিখেছি। কিন্তু একজন শয়তান ভুল করে আল্লাহর (সুবহানা ওয়া তায়ালা) কাছে ক্ষমা চায় না।
<br>আমরা ইবলিসের এই ঘটনা থেকে আর কিছু না শিখি, একটি জিনিস অন্তত আমাদের শেখা দরকার, সেটা হচ্ছে—অহংকার না করা এবং অহংকারের চোটে অন্ধ না হওয়া। জীবনে কত বার আমরা মানুষের সাথে খামোখা তর্ক করেছি শুধুই তর্কে জেতার জন্য; নিজের মধ্যে এটা বোঝার পরেও যে আমাদের যুক্তিতে-বোঝায় ভুল আছে? কতবার আমরা, বয়সে ছোট একজনের কাছে মাথা নত করব না, এই অন্ধ অহংকারের ফলে অনেক ভালো উপদেশ, অনেক সাহায্য, সুযোগ থেকে মুখ ফিরিয়ে নিয়েছি?
<br>কতবার আমরা স্ত্রী বা ছেলে-মেয়েদের সাথে চরম দুর্ব্যবহার করেও কোনোদিন তাদের কাছে মাফ চাইনি! কতবার আমরা নিচের পদের কর্মচারী, বাসার কাজের লোক, ড্রাইভারদের সাথে অন্যায় ব্যবহার করেছি, কিন্তু সেটা পরে একসময় বোঝার পরেও—‘ওরা ছোট বংশ, আমি বড় বংশের’—এই অহংকার বোধ থেকে একটি বারও তাদের কাছে গিয়ে নিজেদের দোষ স্বীকার করিনি? আমরা যদি নিজেদের অহংকারকে বিসর্জন দিয়ে যেটা করা উচিত সেটা করতে না পারি, যখন ক্ষমা চাওয়া প্রয়োজন তখন ক্ষমা চাইতে না পারি, যেখানে নিজের দোষ মেনে নেওয়া দরকার সেখানে নিজের দোষ মেনে নিতে না পারি, তা হলে ইবলিস যে কাজ করেছিল, আমরাও একই জাতীয় কাজ করছি।
<br>আরেকটা ব্যাপার শেখার আছে ইবলিসের কাছ থেকে—ভালো কাজ করতে করতে কখনো সন্তুষ্ট হয়ে নিজের ওপর নিশ্চিত হয়ে যেতে নেই। কখনো নিজের ভালোমানুষিতে মুগ্ধ হতে নেই। ইবাদাত যদি অহংকারের জন্ম দেয় যা আমাদের উদ্ধত করতে করতে সবাইকে ছোট ভাবতে শেখায়, তবে সেই ইবাদাত আসলে আল্লাহর দাসত্ব নয়, নিজের প্রবৃত্তির দাসত্ব।
<br>ইবলিসের আগেই আরও জিন ছিল, যারা আগে থেকেই কাফির ছিল। ইবলিস প্রথম কাফির নয় এবং মানুষের সকল পাপের উৎস নয়। হয় আদম (আঃ)-এর এই ঘটনার পরে ইবলিস সেই কাফির জিনদের দলের একজন হয়ে গিয়েছিল, অথবা সে আগে থেকেই কাফির জিনদের একজন ছিল। আল্লাহ (সুবহানা ওয়া তায়ালা) এই অসাধারণ ঘটনার মধ্য দিয়ে ইবলিসের ভালো মানুষি মুখোশের ভেতরে লুকিয়ে থাকা আসল রূপ সবার সামনে বের করে দিয়েছিলেন। তার ভেতরে যে প্রচণ্ড অহংকারবোধ, সেটা মহান আল্লাহ (সুবহানা ওয়া তায়ালা) এই পরীক্ষার মধ্য দিয়ে প্রকাশ করে দিয়েছেন।
<br>কেউ কেউ প্রশ্ন করেন, ‘এভাবে ইবলিসকে কি একটা ফাঁদে ফেলা হলো না? আদম (আঃ) এর প্রতি সেজদা করতে না বললেই তো সে আর কোনোদিন শয়তান হয়ে যেত না, আর আমাদের এত বড় একজন শত্রু তৈরি হতো না।’ ইবলিসের মতো ভয়ংকর প্রবৃত্তি একদিনে তৈরি হয় না। এর জন্য অনেক সময় লাগে এবং আগে থেকেই ভেতরে অনেক সমস্যা থাকতে হয়। এ ধরনের প্রবৃত্তি যদি কারও থাকে, সেটা একদিন না একদিন বের হয়ে আসবেই।
<br>মহান আল্লাহ খুব ভালো করেই জানতেন যে ইবলিস মানুষের ক্ষতি করার চেষ্টা করবেই; কারণ, সে মানুষের মতো উন্নততর একটা সৃষ্টিকে কোনোভাবেই মেনে নিতে পারেনি, যা ফেরেশতারা নিঃসঙ্কোচে মেনে নিয়েছে। মানুষের প্রতি তার হিংসা, তার ভিতরের ভয়ংকর অহংকার, ক্রোধ, মহান আল্লাহর (সুবহানা ওয়া তায়ালা) প্রতি অবাধ্যতা—এগুলো যদি আল্লাহ (সুবহানা ওয়া তায়ালা) একদম শুরুতেই প্রকাশ করে না দিতেন, তা হলে ইবলিস মানুষের এক গোপন শত্রু হয়ে যেত। আল্লাহ (সুবহানা ওয়া তায়ালা) ইবলিসের আসল রূপকে একদম শুরুতেই প্রকাশ করে দিয়ে এবং নবী, রসূল ও ঐশী গ্রন্থগুলোর মাধ্যমে আমাদের ইবলিসের ব্যাপারে সাবধান করে দিয়ে, আমাদের এক বিরাট উপকার করেছেন। আমরা এখন জানি যে ইবলিস আমাদের প্রকাশ্য শত্রু।
<br>সবশেষে আরবী অনুরাগীদের জন্য একটি উল্লেখযোগ্য ব্যাপার। আরবীতে قال কে সাধারণত অনুবাদ করা হয়, ‘সে বলেছিল।’ قال মানে সবসময় মুখে কিছু বলা নয়। এটি অন্য যে কোনো পদ্ধতিতে ভাব প্রকাশকেও বোঝায়। যেমন: প্রাচীন আরবী কবিতায় বলা হতো,
<br><center><hr> قالت له العينان سمعا وطاعة
</center><center><hr><strong>‘তার চোখদুটি বলেছিল, আমরা শুনব এবং মানবো।’ </strong><hr></center>চোখ নিশ্চয়ই কথা বলতে পারে না। কোনো বস্তুর গুণাগুণ তার সত্তা অনুসারে নির্ধারিত হয়; চোখ কথা না বললেও ভাবের আদানপ্রদান করে—এটাই চোখের কথা বলা।

<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../17/c17p1.html" class="btn">পরবর্তী অধ্যায়</a>
</footer>
    </body>
</html>