<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">সৃষ্টিজগতের শ্রেষ্ঠ সৃষ্টি
</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<center>وَإِذۡ قَالَ رَبُّكَ لِلۡمَلَٰٓئِكَةِ إِنِّي جَاعِلٞ فِي ٱلۡأَرۡضِ خَلِيفَةٗۖ قَالُوٓاْ أَتَجۡعَلُ فِيهَا مَن يُفۡسِدُ فِيهَا وَيَسۡفِكُ ٱلدِّمَآءَ وَنَحۡنُ نُسَبِّحُ بِحَمۡدِكَ وَنُقَدِّسُ لَكَۖ قَالَ إِنِّيٓ أَعۡلَمُ مَا لَا تَعۡلَمُونَ ٣٠
<hr></center><center>যখন তোমার প্রভু ফেরেশতাদের বলেছিলেন, ‘আমি পৃথিবীতে একজন প্রতিনিধি নিযুক্ত করতে যাচ্ছি।’ ফেরেশতারা জিজ্ঞেস করেছিল, ‘আপনি কি এর মধ্যে (পৃথিবীতে) এমন একজনকে নিযুক্ত করবেন, যে বিশৃঙ্খলা সৃষ্টি করবে এবং রক্তপাত ঘটাবে, যেখানে কিনা আমরা আপনার পবিত্রতাকে প্রশংসাভরে বর্ণনা করছি এবং আপনার নিষ্কলুষতাকে ঘোষণা করছি?’ তিনি বলেছিলেন, ‘আমি যা জানি, তোমরা তা জানো না।’ আল-বাক্বারাহ: ৩০
<hr></center>প্রশ্ন হলো, কীভাবে ফেরেশতারা জানলো যে মানুষ বিশৃঙ্খলা সৃষ্টি করবে এবং রক্তপাত ঘটাবে? মানুষ তখনও সৃষ্টিই হয়নি। আব্দুল্লাহ ইবন আব্বাস  এর মতে, মানুষ সৃষ্টির আগে পৃথিবীতে জিনরা বাস করত। তারা সেখানে কোন্দল-বিভেদ এমনকি একে অপরকে হত্যাও করত। ফেরেশতারা হয়তো ধরেই নিয়েছিলেন যে স্বাধীন ইচ্ছাশক্তি সম্বলিত হলে নতুন সৃষ্টিটিও একই কাজ করবে। তারা যে আসলে আল্লাহর সিদ্ধান্তকে প্রশ্ন করেছিল তা নয়, তারা আল্লাহর নতুন সৃষ্টির পেছনের প্রজ্ঞাটা জানতে চেয়েছিল।
<br>কুরআনে এ ধরনের ঐতিহাসিক ঘটনাগুলোকে অত্যন্ত সংক্ষেপে বর্ণনা করা হয়, যেখানে কোনো ধরনের অপ্রয়োজনীয় বর্ণনা থাকে না। যেমন: ‘আমি হাত, পা, চোখ, কান সম্বলিত চামড়ায় ঢাকা একটা প্রাণী তৈরি করতে যাচ্ছি, যার ভেতরে ভালোবাসা, রাগ, ঘৃণা, ভয়, ঈর্ষা ইত্যাদি আবেগ থাকবে, যারা ক্ষুধা পেলে কান্নাকাটি করবে, কোনো কিছু মনের মতো না হলো গাল ফুলিয়ে বসে থাকবে...’ এটা বাইবেলের স্টাইল। কুরআন কোনো গালগল্পের বই নয়। যা-তে শিক্ষণীয় বা পথপ্রদর্শক কিছু নেই, তা আল্লাহ (সুবহানা ওয়া তায়ালা) কুরআনে দেননি। এতে আল্লাহ (সুবহানা  ওয়া তায়ালা) যে ঘটনাগুলোই বর্ণনা করেছেন, তার প্রত্যেকটিতেই আমাদের জন্য অনেক কিছু শেখার, চিন্তা করার এবং উপলব্ধির বিষয় রয়েছে।
<br>যেমন: এই আয়াতে একটি অসাধারণ শিক্ষণীয় ব্যাপার আছে। মহান আল্লাহর কোনোই দরকার ছিল না, তিনি কী করতে যাচ্ছেন, সে ব্যাপারে ফেরেশতাদের জানানোর। তিনি তাঁর ইচ্ছামতো মানুষ বানিয়ে সোজা বলে দিতে পারতেন, ‘ফেরেশতারা, আমি মানুষ বানিয়েছি, যাও সিজদা করো।’ কিন্তু না, তিনি আগে থেকেই ফেরেশতাদের জানালেন এবং শুধু তা-ই নয়, তিনি তাদের মত প্রকাশের সুযোগ দিলেন।
<br>এ থেকে আমরা একটা বিরাট শিক্ষা পাই যে ক্ষমতা থাকলেই স্বেচ্ছাচারিতা করার কারণ নেই। কোনো গুরুত্বপূর্ণ সিদ্ধান্ত নেওয়ার আগে, সেই সিদ্ধান্তের কারণে যারা প্রভাবিত হবে, তাদের সাথে আলোচনা করা উচিত। আল্লাহ অনেক সময় রসূলুল্লাহ (সাঃ) কে কী করতে হবে সেটা ওয়াহীর মাধ্যমে হুকুম না দিয়ে সাহাবাদের সাথে পরামর্শ করতে বলেছেন।
<br>স্বামী যদি হঠাৎ এক সন্ধ্যায় বাসায় ফিরে স্ত্রীকে বলে, ‘চাকরিটা ছেড়ে দিলাম, এখন থেকে ব্যবসা করব’—তা হলে সেটা স্বেচ্ছাচারিতা। বউ যদি একদিন শপিং শেষে এসে বলে, ‘ওগো, আমি আজকে একটা হীরার আংটি কিনলাম, মাত্র এক লাখ টাকা, দেখো তো আমার হাতে মানায় কি না?’—তা হলে সেটা স্বেচ্ছাচারিতা। একইভাবে, সন্তান যদি একদিন এসে বাবা-মাকে বলে, ‘মা, বাবা, আমি সিদ্ধান্ত নিয়েছি আমি আর পড়াশুনা করব না। কাল থেকে ইসলামের দাওয়াতের কাজে ফুলটাইম ঘুরে বেড়াব’—সেটাও স্বেচ্ছাচারিতা।
<br>অনেক সময় কোনো কাজ আমাদের নিজের কাছে অনেক গুরুত্বপূর্ণ বা সঠিক মনে হতে পারে এবং আমরা ভাবতে পারি যে ‘বলতে গেলেই তো সমস্যা, হাজারটা কথা শুনতে হবে, তারচেয়ে কাজটা করে তারপর জানাই।’ আর রাজনৈতিক ক্ষেত্রে ক্ষমতার সাথে যে স্বেচ্ছাচারিতা আসে তা তো ভয়াবহ। দেশে দেশে, যুগে যুগে স্বৈরশাসকদের অত্যাচারের ইতিহাস আমাদের সবারই জানা।
<br>সূরা আল-বাক্বারাহ-এর এই আয়াতটি আমাদের এটাই শেখায় যে মহান আল্লাহ (সুবহানা ওয়া তায়ালা) এর মতো সর্বোচ্চ ক্ষমতাবান সত্তাও খামখেয়ালি নন, স্বেচ্ছাচারী নন। তিনি যখন যা খুশি করার ক্ষমতা রাখেন, কেউ তাঁকে প্রশ্ন করা বা  বাধা দেয়ার ক্ষমতা রাখে না। এরপরেও আল্লাহ সুবহানাহু প্রতিটা কাজ তাঁর অসীম প্রজ্ঞার ভিত্তিতে করেন। অসীম জ্ঞানের অধিকারী আল্লাহ এর জন্য মালাইকার কাছে পরামর্শ নেয়ার কোনো প্রশ্নই উঠে না। কিন্তু এরপরেও তিনি তাঁর কিছু সৃষ্টির সাথে তাঁর নতুন সৃষ্টির ব্যাপারে আলোচনা করেছিলেন—এই অসাধারণ ঘটনায় আমাদের স্রষ্টা (সুবহানা ওয়া তায়ালা) যে কত মহান, সেটাই প্রমাণিত হয়।
<br>ফেরেশতারা আল্লাহর (সুবহানা ওয়া তায়ালা) কাছ থেকে এই ‘প্রতিনিধির’ ব্যাপারে সম্পূর্ণ ধারণা পাওয়ার পরেই জানতে চেয়েছিল, কেন তিনি এ রকম একটি সৃষ্টি পৃথিবীতে পাঠাবেন, যে কিনা সেখানে গিয়ে বিশৃঙ্খলা সৃষ্টি করবে এবং রক্তপাত ঘটাবে। তারা তাদের সীমিত জ্ঞান এবং চিন্তার ক্ষমতা থেকে বুঝতে পারেনি, কেন আল্লাহ (সুবহানা ওয়া তায়ালা) এ রকম একটি প্রাণী সৃষ্টি করবেন, যেখানে কিনা তারা সবসময় আল্লাহর (সুবহানা ওয়া তায়ালা) মহত্ত্ব বর্ণনা করছে, তাঁর সৃষ্টিজগতের দায়িত্ব সুষ্ঠুভাবে পালন করছে।
<br>সুতরাং এই প্রশ্ন থেকে বোঝা যায়, আল্লাহ (সুবহানা ওয়া তায়ালা) মানুষকে যে গুরুদায়িত্ব দিয়েছেন, তার জন্য প্রয়োজন ছিল চিন্তার স্বাধীনতা, যার একটি পার্শ্ব প্রতিক্রিয়া হলো বিশৃঙ্খলা, রক্তপাত ঘটাবার ক্ষমতা। আল্লাহ (সুবহানা ওয়া তায়ালা) তা ভালো করেই জানেন, এবং তিনি সিদ্ধান্ত নিয়েছেন সেই দায়িত্ব এতটাই গুরুত্বপূর্ণ যে এর পার্শ্ব-প্রতিক্রিয়াগুলো উপেক্ষা করা যায়।
<br>আল্লাহ (সুবহানা ওয়া তায়ালা) সিদ্ধান্ত নিয়েছিলেন, তিনি পৃথিবীর দায়িত্ব মানুষকে দেবেন, যারা পৃথিবীর সম্পদকে ব্যবহার করে পৃথিবীকে পরিবর্তন করবে, সভ্যতার সূচনা করবে, এবং আল্লাহর মহান উদ্দেশ্যকে বাস্তবায়ন করবে—যেটা করার সামর্থ্য ফেরেশতাদের নেই।
<br>রেশতা এবং মানুষের মধ্যে অনেক পার্থক্য রয়েছে। সেই পার্থক্যগুলোই মানুষকে বিশেষ যোগ্যতা দিয়েছে পৃথিবীর বুকে আধিপত্য করার। ফেরেশতাদের এই উপলব্ধি করার সীমাবদ্ধতাকেই এই আয়াতে বলা হয়েছে—
<center><hr>... আমি যা জানি, তোমরা তা জানো না। আল-বাক্বারাহ: ৩০
<hr></center>এই আয়াত থেকে একটি গুরুত্বপূর্ণ ব্যাপার জানা যায়—মানুষকে আল্লাহ (সুবহানা ওয়া তায়ালা) অনেক ক্ষমতা দিয়ে পৃথিবীতে পাঠিয়েছেন। তিনি মানুষকে খালিফা  (যার ক্ষমতা, কর্তৃত্ব এবং অধিকার রয়েছে) হিসেবে পৃথিবীতে পাঠিয়েছেন। আল্লাহর দৃষ্টিতে মানুষ যে একটি অত্যন্ত সম্মানিত সৃষ্টি, তা এই ‘খালিফা’ শব্দটি থেকে বোঝা যায়। খালিফা এমন একজন, যাকে কেউ কোনো ক্ষমতা দিয়েছে, এবং সেই ক্ষমতা বাস্তবায়ন করার জন্য তাকে অধিকার দেওয়া হয়েছে। খালিফার নিজস্ব কোনো ক্ষমতা নেই, তাকে সব ক্ষমতা এবং ক্ষমতা ব্যবহারের অধিকার অন্য কেউ দেয়। খালিফা যদি নিজের খেয়ালমতো ক্ষমতা ব্যবহার শুরু করে, তা হলে সেটা হবে স্বেচ্ছাচারিতা, অন্যায়, শাস্তি পাবার যোগ্য অপরাধ। খালিফা বিচারের ঊর্ধ্বে নয়, তাকে তার কাজের জন্য জবাবদিহি করতে হবে।
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../16/c16p2.html" class="btn">২য় অংশ</a>
</footer>
    </body>
</html>