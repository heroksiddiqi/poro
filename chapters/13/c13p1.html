<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">এ রকম কিছু আমরা আগেও পেয়েছিলাম
</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<center><hr>وَبَشِّرِ ٱلَّذِينَ ءَامَنُواْ وَعَمِلُواْ ٱلصَّٰلِحَٰتِ أَنَّ لَهُمۡ جَنَّٰتٖ تَجۡرِي مِن تَحۡتِهَا ٱلۡأَنۡهَٰرُۖ كُلَّمَا رُزِقُواْ مِنۡهَا مِن ثَمَرَةٖ رِّزۡقٗا قَالُواْ هَٰذَا ٱلَّذِي رُزِقۡنَا مِن قَبۡلُۖ وَأُتُواْ بِهِۦ مُتَشَٰبِهٗاۖ وَلَهُمۡ فِيهَآ أَزۡوَٰجٞ مُّطَهَّرَةٞۖ وَهُمۡ فِيهَا خَٰلِدُونَ ٢٥
</center><center><hr>যারা ঈমান এনেছে এবং সৎকাজ করে, তাদের সুসংবাদ দাও (মুহাম্মাদ) সেই বাগানগুলোর, যার পাদদেশে পানির ধারা প্রবাহিত হয়। যখনই তাদের সেখানকার খাবার থেকে ফল খেতে দেওয়া হবে, তারা বলবে, ‘এ রকম কিছু আমরা আগেও পেয়েছিলাম!’—কারণ, তাদের এমন কিছু দেয়া হবে, যেটা তারা মনে করতে পারে, এবং সেখানে তাদের সম্পূর্ণ পবিত্র সঙ্গী/সঙ্গিনী দেওয়া হবে, আর সেখানে তারা অনন্তকাল থাকবে। আল-বাক্বারাহ: ২৫
<hr></center>সূরা আল-বাক্বারাহ এই আয়াতে আল্লাহ (সুবহানা ওয়া তায়ালা) আমাদের জান্নাতের কিছু বর্ণনা দিয়েছেন। জান্নাতে বাগানের পর বাগান থাকবে, যাদের মধ্য দিয়ে পানির ধারা প্রবাহিত হবে। কল্পনা করুন, জান্নাতে আপনার বাড়ি থাকবে পাহাড়ের ওপর, এবং বাড়ির সামনে থাকবে বিশাল সুন্দর বাগান, যার মধ্যে দিয়ে ঝর্ণাধারা প্রবাহিত হচ্ছে।
<br>জান্নাতের বর্ণনায় লেক বা পুকুরের বদ্ধ পানির উদাহরণ দেওয়া হয়নি, যত্নের অভাবে যার পানি ময়লা হয়ে যেতে পারে। পানির প্রবাহিত ধারা যেমন দেখতে ভালো লাগে তেমন তা পরিষ্কারও থাকে। সেই পানি আপনি পান করুন বা তা-তে গোসল করুন, কোনো সমস্যা নেই। <br>تَجْرِى مِن تَحْتِهَا ٱلْأَنْهَٰرُ বলতে প্রাচীন আরবরা বোঝাত: বাগানের মধ্যে দিয়ে চলমান পানির ধারা। মাটির নিচ দিয়ে পানির ধারা প্রবাহিত হলে তো আমাদের কোনো লাভ নেই, কারণ আমরা পানির ধারার মতো একটি প্রশান্তিকর দৃশ্য দেখতে পাব না।
<br>কিছু ‘আধুনিক’ পণ্ডিত আছে যারা কুরআনে জান্নাতের বর্ণনাগুলো নিয়ে অভিযোগ করে যে এই সব ‘বাগানের মধ্যে দিয়ে পানির ধারা’, ‘ফুলের বাগান’, ‘ফলের বাগান’ —এই ধরনের বর্ণনাগুলো হচ্ছে মরুভূমির আরবদের আকৃষ্ট করার জন্য, কারণ তাদের কাছে পানি, ফুল, ফল ছিল সবচেয়ে আকর্ষণীয় ব্যাপার। এই ধরনের জান্নাত পৃথিবীর সবার পছন্দ হবে না। আজকালকার শহরের আধুনিক মানুষরা এসব বাগান, পানির ধারা, ফুল-ফল পছন্দ করে না, বরং তারা চায় আধুনিক ইন্টেরিয়রের বিশাল অ্যাপার্টমেন্ট, গ্যারেজে একটা মার্সিডিজ, বিশাল স্ক্রিনের টিভি ইত্যাদি। কুরআন যদি বিংশ শতাব্দীতে লেখা হতো, তা হলে কুরআনে জান্নাতের বর্ণনায় এইসব কথা থাকত। ওইসব পুরোনো আমলের ফুলের বাগান, ফলের বাগান, পানির ধারা—এসব কিছু থাকত না।
<br>আপনি যদি ঢাকার কোনো ২৫ কোটি টাকার বিশাল অ্যাপার্টমেন্টে থাকা কাউকে জিজ্ঞেস করেন, ‘ভাই, আপনাকে যদি একটা বিশাল বাড়ি দেয়া হয়, যার সামনে পানির ফোয়ারা, পেছনে সুইমিং পুল, বাড়ির সামনে এক একরের ফুলের বাগান, পেছনে একরের পর একর ফলের বাগান—যার মধ্যে দিয়ে চলে গেছে অনেকগুলো পানির ধারা, আর বাড়িটা যদি হয় সমুদ্রের পাড়ে, একটা পাহাড়ের ওপরে—তা হলে কি আপনি আপনার এই অ্যাপার্টমেন্ট ছেড়ে সেখানে গিয়ে থাকবেন?’ বেশিরভাগ মানুষ এই প্রস্তাবে লাফ দিয়ে উঠে এই অফার লুফে নেবে। <br>শেয়ার করা, অস্থায়ী জিনিস থেকে সম্পূর্ণ ব্যক্তিগত, স্থায়ী জিনিসের প্রতি মানুষের আগ্রহ বেশি থাকে। ভাড়া অ্যাপার্টমেন্ট ছেড়ে সে নিজের অ্যাপার্টমেন্ট কেনার চেষ্টা করে। আরেকটু টাকা জমাতে পারলে সেই অ্যাপার্টমেন্ট বিক্রি করে দিয়ে একটা জমি কিনে নিজের বাড়ি করার চেষ্টা করে। আরেকটু টাকা হলে আরও বড় জমি কিনে বাড়ির সামনে সুন্দর বাগান, পুকুর করার চেষ্টা করে। প্রত্যেক মানুষের ভেতরেই নিজের জন্য একটা ব্যক্তিগত জমিতে নিজের বাড়ি করে, পরিবার-পরিজন নিয়ে, ফুল-ফলের বাগান করে, প্রকৃতির সান্নিধ্যে থাকার একটা সহজাত প্রবণতা আল্লাহ (সুবহানা ওয়া তায়ালা) দিয়ে দিয়েছেন। এটা হাজার বছর আগে মরুভূমিতে ঘুরে বেড়ানো আরবদের ছিল, হাজার বছর পরে ঢাকার মতো আধুনিক কংক্রিট জঙ্গলের মধ্যে থাকা মানুষদেরও আছে। আমাদের এই সহজাত চাওয়া-পাওয়ার সব শখ আল্লাহ (সুবহানা ওয়া তায়ালা) জান্নাতে পূরণ করে দেবেন—ইন শাআ আল্লাহ।
<br>
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../13/c13p2.html" class="btn">২য় অংশ</a>
</footer>
    </body>
</html>