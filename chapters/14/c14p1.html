<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">এই উদাহরণ দিয়ে আল্লাহ কী বোঝাতে চান

</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<center>إِنَّ ٱللَّهَ لَا يَسۡتَحۡيِۦٓ أَن يَضۡرِبَ مَثَلٗا مَّا بَعُوضَةٗ فَمَا فَوۡقَهَاۚ فَأَمَّا ٱلَّذِينَ ءَامَنُواْ فَيَعۡلَمُونَ أَنَّهُ ٱلۡحَقُّ مِن رَّبِّهِمۡۖ وَأَمَّا ٱلَّذِينَ كَفَرُواْ فَيَقُولُونَ مَاذَآ أَرَادَ ٱللَّهُ بِهَٰذَا مَثَلٗاۘ يُضِلُّ بِهِۦ كَثِيرٗا وَيَهۡدِي بِهِۦ كَثِيرٗاۚ وَمَا يُضِلُّ بِهِۦٓ إِلَّا ٱلۡفَٰسِقِينَ ٢٦
<hr></center><center>স্ত্রী-মশার মতো ছোট কিছু বা তারচেয়ে বড় কিছুর উদাহরণ দিতে আল্লাহ লজ্জাবোধ করেন না। বিশ্বাসীরা জানে যে এটি তাদের প্রভুর কাছ থেকে আসা সত্য, কিন্তু অবিশ্বাসীরা বলে, ‘এই (মশার) উদাহরণ দিয়ে আল্লাহ কী বোঝাতে চান?’—এর দ্বারা তিনি অনেককে বিপথে যেতে দেন এবং এর দ্বারা তিনি অনেককে সঠিক পথ দেখান। কিন্তু শুধু চরম অবাধ্যদেরই তিনি বিপথে যেতে দেন। আল-বাক্বারাহ: ২৬
<hr></center>‘মশা! এত কিছু থাকতে মশা? আল্লাহ (সুবহানা ওয়া তায়ালা) কি আরও বড় কিছু, যেমন: হাতি, ডাইনোসর—এগুলোর উদাহরণ দিতে পারতেন না?’ এখানেই হচ্ছে মানুষের সমস্যা। যারা মনে করে—সে নিজে অনেক কিছু জানে, বিজ্ঞান নিয়ে তার অনেক পড়াশোনা—তাকে মশার উদাহরণ দিলে, কেন হাতির কথা বলা হলো না, তা নিয়ে তর্ক করে। হাতির উদাহরণ দিলে কেন ডাইনোসরের উদাহরণ দেওয়া হলো না, সেটা নিয়ে তর্ক করে। তাদের তর্কের কোনো শেষ নেই। এই সমস্যা ১৪০০ বছর আগে আরব কাফির, মুশরিকদের ছিল, এবং এই বিংশ শতাব্দীতে ‘আধুনিক’ উঠতি পণ্ডিতদের মধ্যেও রয়েছে—যারা মনে করে এই পুরো মহাবিশ্ব সৃষ্টি হয়েছে এক হঠাৎ দুর্ঘটনা থেকে, এর পেছনে কোনো সৃষ্টিকর্তা নেই। একইভাবে এই ধরনের সমস্যা আজকালকার ‘আধুনিক মুসলিমদেরও’ আছে, যারা মনে করে কুরআনের বাণীর মধ্যে অনেক ঘাপলা আছে, এবং তারা চিন্তা-ভাবনা করে আল্লাহর (সুবহানা ওয়া তায়ালা) পরিকল্পনা এবং সৃষ্টির মধ্যে অনেক ফাঁক-ফোকর বের করে ফেলেছে।
<br>এই ধরনের তর্কের মধ্যে যাবার আগে আমাদের প্রথমে ‘আল্লাহ’ বলতে আমরা কী ধরনের সত্তার কথা বলছি, তার সম্পর্কে কিছুটা ধারণা থাকা দরকার। যতক্ষণ  পর্যন্ত আমরা সঠিকভাবে উপলব্ধি না করব ‘আল্লাহ’ কে, ততক্ষণ পর্যন্ত প্রশ্নগুলোর উত্তর দিয়ে লাভ হবে না। সবসময় একটা ‘কিন্তু’ থেকেই যাবে।
<br>আজ থেকে মাত্র পঞ্চাশ বছর আগেও আপনি যদি কাউকে বলতেন: আপনি ফার্মগেটে বাসে ঝুলতে ঝুলতে অ্যামেরিকায় সরাসরি কথা বলতে পারবেন—সে আপনাকে পাগল ভাবত। কিন্তু এখন দেখুন, আমাদের সবার হাতে মোবাইল ফোন রয়েছে। আজ থেকে ত্রিশ বছর আগেও যদি কাউকে বলতেন: শীঘ্রই আপনি বান্দরবানের এক পাহাড়ে বসে চীনে কয়েকজন মানুষের সাথে মুখোমুখি মিটিং করতে পারবেন, ফাইল আদান প্রদান করতে পারবেন—তা হলে সে আপনার দিকে আতঙ্ক নিয়ে তাকাত। কিন্তু দেখুন, এখন স্কাইপ মানুষের মোবাইলে। গত একশ বছরে মানুষ জ্ঞানে-বিজ্ঞানে-প্রযুক্তিতে এতটা এগিয়ে গেছে যেটা গত হাজার বছরেও হয়নি।
<br>এখন চিন্তা করে দেখুন: যেই সত্তা ১৬০০ কোটি বছর আগে মহাবিশ্ব এবং সময় সৃষ্টি করেছেন, যিনি মানুষের মতো অত্যন্ত বুদ্ধিমান প্রাণী সৃষ্টি করতে পারেন, যিনি এই বিশাল পৃথিবীকে সৃষ্টি করতে পারেন, এবং আরও ১০,০০০,০০০,০০০,০০০,০০০,০০০,০০০ (দশ লক্ষ কোটি কোটি) এরও বেশি গ্রহ, নক্ষত্র সৃষ্টি করে তাদের রক্ষণাবেক্ষণ করতে পারেন, তিনি আমাদের থেকে কত ওপরে। তাঁর জ্ঞান, তাঁর ‘চিন্তার’ ক্ষমতা, তাঁর পরিকল্পনা, তাঁর সৃজনশীলতা কোন পর্যায়ের হতে পারে, সেটা আমাদের সামান্য মস্তিষ্কের মধ্যে কোনোভাবেই ধারণ করা সম্ভব নয়।

<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../14/c14p2.html" class="btn">২য় অংশ</a>
</footer>
    </body>
</html>