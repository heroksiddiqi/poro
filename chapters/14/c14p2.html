<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">এই উদাহরণ দিয়ে আল্লাহ কী বোঝাতে চান

</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
যারা আল্লাহর (সুবহানা ওয়া তায়ালা) সিদ্ধান্তকে চ্যালেঞ্জ করে নানা ধরনের প্রশ্ন করেন, তারা আসলে আল্লাহ (সুবহানা ওয়া তায়ালা) কে—সেটা বোঝে না। তারা মনে করে, তারা তাদের বিবেক-বুদ্ধি ব্যবহার করে আল্লাহর (সুবহানা ওয়া তায়ালা) জ্ঞান, সিদ্ধান্ত, কাজের মধ্যে অনেক ফাঁক-ফোকর বের করে ফেলেছে। ভাবটা এমন, আল্লাহ (সুবহানা ওয়া তায়ালা) অনেক কিছু বোঝেননি যেটা তারা বোঝে।
<br>যেমন: বিবর্তনবাদের প্রবক্তা চার্লস ডারউইন মানুষের শরীরে কিছু অপ্রয়োজনীয় জিনিসের তালিকা করে বলেছিল, এগুলো সেই সময়ে লাগত, যখন আমরা বাঁদরের বংশ ছিলাম—পাহাড় বাইতাম, গাছে চড়তাম। এখন এগুলোর দরকার নেই। কিছু অঙ্গ, যেমন অ্যাপেনডিক্সকে তো ভিলেনই বানিয়ে দেওয়া হয়েছিল; অ্যাপেনডিসাইটিসের  সমস্যা তৈরি করা ছাড়া এর নাকি আর কোনো কাজই নেই। এরপরে আস্তে আস্তে আবিষ্কার হলো যে শুধু লসিকাতন্ত্রের অঙ্গ হিসেবে রোগপ্রতিরোধেই নয়, পরিপাকতন্ত্রে দরকারি ব্যাকটেরিয়াদের আবাদে অ্যাপেনডিক্স-এর অনেক ভূমিকা আছে। নানারকম হরমোন আবিষ্কার হওয়ার পরে পিনিয়াল, পিটুইটারি কিংবা থাইফয়েড গ্রন্থির কাজ জানা গেছে। অথচ এর আগে এগুলোকে ভেস্টিজিয়াল, ফালতু, অদরকারি-এর তালিকায় রাখা হয়েছিল।
<br>ফ্রান্সিস ক্রিক, যিনি ডিএনএ অণুর গঠন আবিষ্কার করে নোবেল পুরষ্কার পেয়েছিলেন, ১৯৮০ সালে বিখ্যাত আন্তর্জাতিক বৈজ্ঞানিক জার্নাল ন্যাচার -এ লিখলেন—জাঙ্ক ডিএনএ কোনো কাজের নয়।  মানবকোষের ৯৭% ডিএনএ এর কোনো কাজ খুঁজে না পেয়ে তারা সিদ্ধান্ত নিলেন, এগুলো বিবর্তনের ধারায় কোষে জমে থাকা আবর্জনামাত্র। অথচ ২০১২ সালে এনকোড এর গবেষণা শেষে দেখা যায় যে মানবকোষের ৭৫% ডিএনএ এর ট্রান্সক্রিপশন হয় অর্থাৎ তারা ডিএনএ থেকে আরএনএ-তে রূপান্তরিত হয়!
<br>যে বিজ্ঞানীদের বৈজ্ঞানিক গবেষণার উদ্ধৃতি দিয়ে আমরা কুরআন-সুন্নাহকে বাতাসে উড়িয়ে দিই, সেই বিজ্ঞানীদের মত বদলাতে সময় লেগেছে মাত্র ৩২ বছর। যারা এই সময়ের মাঝে বিজ্ঞানীদের প্রতি ঈমান এনে আল্লাহকে, তাঁর নিখুঁত ডিজাইনকে অস্বীকার করে কবরে চলে গেল, তাদের কী হবে? কোনো কিছুর কাজ কী, সেটা যদি আমরা না জানি, তা হলে তা আমাদের জ্ঞানের সীমাবদ্ধতা, স্রষ্টার ডিজাইনের ত্রুটি নয়!
<br>সূরা আল-বাক্বারাহ-এর এই আয়াতের একটি উল্লেখযোগ্য ব্যাপার হচ্ছে—আল্লাহ (সুবহানা ওয়া তায়ালা) আমাদের বলছেন যে, মানুষ যদি সৃষ্টিজগতের রহস্যগুলো নিয়ে ভুল প্রশ্ন করে, তা হলে তারা ভুল পথে যাবে। কিন্তু যারা বিশ্বাসী, তারা জানে যে এই সৃষ্টিজগত হচ্ছে এক অদ্বিতীয় সৃজনশীল সত্তার অনুপম সৃজনশীলতার নিদর্শন। <br>তারা তখন খুঁজে বের করার চেষ্টা করে মশার মধ্যে এমন কী আছে যে, এতকিছু থাকতে মশার উদাহরণ সৃষ্টিকর্তা নিজে দেওয়ার প্রয়োজন মনে করলেন? তখন তারা গবেষণা করে যা আবিষ্কার করে, সেটা তাদের এতটাই চমৎকৃত, সৃষ্টিকর্তার প্রতি শ্রদ্ধায় বিনম্র করে দেয় যে, তারা তারপর আল্লাহর (সুবহানা ওয়া তায়ালা) প্রতি আরও বেশি অনুগত হয়ে যায়, যখন তারা জানতে পারে—
<br>স্ত্রী মশা প্রাণীজগতের সবচেয়ে প্রাণনাশক প্রাণী, প্রতিবছর প্রায় বিশ লক্ষ মানুষ মশাবাহিত রোগে মারা যায়। আর কোনো প্রাণী—এমনকি সাপ, বাঘ, হাঙ্গর—কোনোটাই এর ধারে-কাছে মানুষ মারে না। মানুষ পৃথিবী ছেড়ে চাঁদে যাওয়ার মতো প্রযুক্তি তৈরি করেছে, এটম বোমা বানিয়েছে, সমুদ্রের মধ্যে বিশাল কৃত্রিম দ্বীপ বানিয়ে তার ওপর এয়ারপোর্ট বানিয়েছে, কিন্তু মশার কাছে হেরে গেছে।
মশা প্রতি সেকেন্ডে ৩০০-৬০০ বার পাখা ঝাপটায়, যেখানে মানুষের চোখ সেকেন্ডে ২৪ বারের বেশি কিছু হলো আর ধরতে পারে না।
<br>কোনো প্রাণীর শ্বাস-প্রশ্বাস থেকে বের হওয়া কার্বন ডাই অক্সাইড, মশা ৭৫ ফুট দূর থেকেও সনাক্ত করতে পারে। মশার দেহে কার্বন ডাই অক্সাইড সনাক্ত করার জন্য বিশেষ ব্যবস্থা রয়েছে। এভাবে মশা রক্ত খাওয়ার জন্য প্রাণী খুঁজে বের করে।
<br>মশার প্রতিটি চোখে ২৯ হাজার পর্যন্ত লেন্স থাকে, যেখানে মানুষের প্রতিটি চোখে একটি করে লেন্স আছে। এ কারণেই মশা তার চারপাশের সবকিছু একই সাথে দেখতে পায়, যেখানে মানুষ শুধু সামনেই দেখতে পায়। এই ধরনের চোখের ডিজাইন অনুসরণ করে বিশ্ববিদ্যালয়ের গবেষকরা এক প্রচণ্ড শক্তিশালী ক্যামেরা তৈরি করেছেন, যা অনেক বড় অ্যাঙ্গেলে অত্যন্ত পরিষ্কার ছবি তুলতে পারে।
<br>মশা মানুষের দেহের বিভিন্ন স্থানের তাপমাত্রার পার্থক্য বুঝতে পারে, সবচেয়ে বেশি তাপমাত্রার স্থানে সবচেয়ে বেশি রক্ত চলাচল হয়। মশা থার্মোমিটার ছাড়াই কীভাবে দূর থেকে এত নিখুঁত মাপামাপি করে সেটা বিজ্ঞানীরা এখনো বুঝতে পারেনি।
<br>মশার ডিমগুলোর চারপাশের অবস্থা ভালো না হলো ডিম ভেঙে মশার বাচ্চা বের হয় না। কীভাবে ডিম তার চারপাশের পরিবেশ বুঝতে পারে এটা বিজ্ঞানীরা এখনো জানে না।
<br>মশা তার ডিমগুলো পাড়ার সময় দু-পা দিয়ে একসাথে লাগিয়ে একটা ভেলার আকৃতি দেয়। এর ফলে ডিমগুলো একসাথে লেগে থেকে পানিতে ভেসে থাকতে পারে, ডুবে যায় না। ডিমগুলো একটি ভেলার আকৃতি দিলে এবং ডিমের নিচে যে একটু ফাঁকা জায়গা থাকলে তা সবচেয়ে ভালোভাবে পানিতে ভেসে থাকতে পারবে—এই জ্ঞান মশার কাছে কীভাবে এল, সেটা এক বিস্ময়।
<br>আল্লাহ এখানে বিশেষভাবে بَعُوضَة স্ত্রী মশার উদাহরণ দিয়েছেন, তিনি بَعُوض পুরুষ বা সাধারণভাবে মশার উদাহরন দেননি। কারণ, পুরুষ মশা শুধুই গাছ, ফুল-ফলের রস খেয়ে থাকে। একমাত্র স্ত্রী মশাই প্রাণীর রক্ত খায় এবং ম্যালেরিয়ার ও ডেঙ্গুর মতো ভয়ংকর অসুখ ছড়ায়।
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../14/c14p3.html" class="btn">৩য় অংশ</a>
</footer>
    </body>
</html>