<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">কুরআন পড়ে কোনো লাভ হবে না, যদি...</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<p>মুত্তাক্বীন শব্দটির অর্থ সাধারণত করা হয়—যারা আল্লাহ ভীরু। যাদের তাক্বওয়া আছে, তাদের মুত্তাক্বী বলা হয় এবং তাক্বওয়াকে সাধারণত ‘আল্লাহ ভীতি’ অনুবাদ  করা হয়। এটি পুরোপুরি সঠিক অনুবাদ নয়; কারণ, ‘ভয়’ এর জন্য আরবীতে ভিন্ন শব্দ রয়েছে—যেমন: খাওফ خوف, খাশিয়া خشي, হিযর حذر; শুধু কুরআনেই ১২টি আলাদা শব্দ ব্যবহার করা হয়েছে বিভিন্ন গভীরতার ভয়, সতর্কতা, আতঙ্ক ইত্যাদি তুলে ধরার জন্য। এর মধ্যে ‘তাক্বওয়া’ হচ্ছে আল্লাহর অসন্তুষ্টির ব্যাপারে সবসময় পূর্ণ সচেতন থাকা এবং আল্লাহর অপছন্দের কাজ থেকে সর্বাত্মক বিরত থাকা।  <br><br>
ধরুন, আপনি প্রতিদিন কী করেন, সেটা নিয়ে একটা ‘রিয়েলিটি টিভি শো’ বানানো হচ্ছে। আপনার বাসার সবগুলো রুমে ক্যামেরা বসানো হয়েছে। আপনি ঘুম থেকে ওঠার পর ঘুমোতে যাওয়া পর্যন্ত সবসময় আপনার সাথে একজন ক্যামেরাম্যান আপনার দিকে ক্যামেরা তাক করে রেখেছে। আপনি কী বলছেন, কী করছেন, কী খাচ্ছেন, কী দেখছেন, সবকিছু প্রতি মুহূর্তে রেকর্ড করা হচ্ছে। কল্পনা করুন, যদি এ রকম কোনো ঘটনা ঘটে তা হলে আপনার মানসিক অবস্থা কী হবে? আপনি প্রতিটা কথা বলার আগে চিন্তা করবেন যে আপনার কথাগুলো মার্জিত হচ্ছে কি না, আপনার হাঁটার ধরন ঠিক আছে কি না, আপনি উল্টোপাল্টা দিকে তাকালে সেটা আবার রেকর্ড হয়ে গেলো কি না। আপনি টিভিতে যেসব হিন্দি সিরিয়াল, বিজ্ঞাপন, মুভি দেখেন, যেসব গান শোনেন, ইন্টারনেটে যেসব সাইট ঘুরে বেড়ান, সেগুলো ক্যামেরায় রেকর্ড হয়ে গেলে লোকজনের কাছে মান-সম্মান থাকবে কি না। এই যে ক্যামেরাম্যানের প্রতি আপনার চরম সচেতনতা, আল্লাহর প্রতি আপনার ঠিক একই ধরনের তাক্বওয়া থাকার কথা।    <br><br>
আপনার দিকে একজন ক্যামেরাম্যান নয়, বরং কমপক্ষে দুই জন অদৃশ্য সত্তা প্রতি মুহূর্তে এমন এক প্রযুক্তি ব্যবহার করে আপনার প্রতিটা চিন্তা, কথা, কাজ রেকর্ড করছেন, যার ধারে-কাছে কিছু কোনো দিন মানুষ বানাতে পারবে না। আর সেটা যদি আপনার সাবধান হওয়ার জন্য যথেষ্ট না হয়, তা হলে মনে রাখুন, এমন একজন প্রচণ্ড ক্ষমতাধর সত্তা সব সময় আপনার দিকে তাকিয়ে আছেন, যিনি সেই অদৃশ্য সত্তাদের সৃষ্টি করেছেন, তাদের সেই অভাবনীয় প্রযুক্তি দিয়েছেন। এই মহা ক্ষমতাশালী সত্তা মানুষের থেকেও অনেক অনেক বেশি ক্ষমতাধর বুদ্ধিমান সত্তাদের সৃষ্টি করেছেন, যারা আলোর গতিবেগ অতিক্রম করে এক মুহূর্তের মধ্যে মহাবিশ্বের যেকোনো জায়গায় চলে যেতে পারে। এই পুরো মহাবিশ্ব তাঁর হাতের মুঠোয়। আপনি তাঁকে কোনোভাবেই এক মুহূর্তের জন্যও ফাঁকি দিতে পারবেন না।
এই আয়াতটির অর্থে একটি লক্ষ্য করার মতো ব্যাপার রয়েছে: কুরআন সবার জন্য পথপ্রদর্শক নয়। এটি পথপ্রদর্শক শুধু তাদের জন্য, যারা সৃষ্টিকর্তার প্রতি অত্যনসচেতন। এর মানে কী? সবাই কি তা হলে কুরআন পড়ে সঠিক পথ পাবে না? তা হলে কুরআন পাঠিয়ে কী লাভ হলো? পৃথিবীতে লক্ষ লক্ষ অমুসলিম আছে, যারা কুরআন পড়ে। লক্ষ লক্ষ মুসলিম নামধারী মানুষও কুরআন পড়ে। কিন্তু কুরআন পড়েও তারা নিজেদের মধ্যে পরিবর্তন আনতে পারেনি। তারা আগেও যেরকম ছিল, এখনো সেরকমই রয়ে গেছে। তারা আগেও মিথ্যা বলত, এখনো বলে। তারা আগেও সিগারেট খেত, এখনো খায়। তারা আগেও অর্ধেক শরীর বের করে রাস্তাঘাটে চলাফেরা করত, এখনো করে। এর কারণ কী?  <br><br>
এর কারণ—তাদের তাক্বওয়ার অভাব। কুরআন পড়ে তা থেকে শিক্ষা পেয়ে জীবনে পরিবর্তন আনতে হলো, প্রথমে আপনার ভেতরে সৃষ্টিকর্তার প্রতি গভীর সচেতনতা তৈরি করতে হবে, তাঁর প্রতি শ্রদ্ধা অনুভব করতে হবে। আপনাকে মানতে হবে যে আপনি একজন মহান প্রভুর মামুলি দাসমাত্র। তিনি আপনাকে প্রতি মুহূর্তে দেখছেন, আপনার প্রত্যেকটা কথা, কাজ, চিন্তা রেকর্ড করছেন। সঠিক পথ পাওয়ার জন্য তিনি আপনাকে অসাধারণ এক ম্যানুয়াল দিয়েছেন। আপনাকে তিনি এক বিরাট সৌভাগ্য দিয়েছেন, যা পৃথিবীতে অনেক মানুষকে দেননি।  <br><br>
আপনি যখন এই অনুভূতি, এই তাক্বওয়া নিয়ে কুরআন পড়বেন, শুধু তখনই আপনি কুরআন পড়ে নিজের জীবনে পরিবর্তন আনতে পারবেন। কুরআন তখন আপনার জন্য হুদা (পথপ্রদর্শক) হিসেবে কাজ করবে। যদি সেই তাক্বওয়া না থাকে, তা হলে আপনি কুরআন পড়বেন, কিন্তু ভুল বুঝবেন। ধার্মিক মানুষদের অপদস্থ করার জন্য কুরআনের ভুল ব্যাখ্যা করবেন। মুসলিম দল বা ব্যক্তির মিথ্যা দোষ ধরবেন, প্রচার করবেন। কুরআন পড়ে আপনার ভেতরে কোনো ইতিবাচক পরিবর্তন আসবে না। কুরআন আপনার জন্য পথপ্রদর্শক হবে না, বরং অমূলক দার্শনিক যুক্তিতর্ক করে বিকৃত আনন্দ পাওয়ার একটি উৎস হবে।  <br><br>
কুরআন পড়ে তা থেকে কোনো ধরনের উপকার পাওয়ার প্রথম শর্ত তাক্বওয়া। সেই তাক্বওয়া যাদের মধ্যে আছে, তাদের বলা হয় মুত্তাক্বী।
</p>
<!--Do not Put Anything Bellow This-->
<br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../05/c5p1.html" class="btn">পরবর্তী অধ্যায়</a>
</footer>
    </body>
</html>