<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">কুরআন পড়ে কোনো লাভ হবে না, যদি...</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<p><hr>
    <center>ذَٰلِكَ ٱلۡكِتَٰبُ لَا رَيۡبَۛ فِيهِۛ هُدٗى لِّلۡمُتَّقِينَ ٢ </center><hr>
<center>ওটা সেই বই যা-তে বিন্দুমাত্র সন্দেহ নেই, পথনির্দেশক (হুদা) মুত্তাক্বীদের জন্য।<br><sub> আল-বাক্বারাহ: ২
</sub></center> <hr>
লক্ষ করুন, যা-লিকা শব্দ দিয়ে আল্লাহ কুরআনকে ‘ওটা’ বলে সম্বোধন করেছেন, ‘এটা’ বলে নয়। এর সম্ভাব্য কারণ, আল্লাহ এখানে আল-লাওহ আল–মাহফুযে সংরক্ষিত সম্পূর্ণ কুরআনকে বুঝিয়েছেন। নবী মুহাম্মদ (সুবহানা ওয়া তায়ালা) যখন এই আয়াতটি অন্যদের তিলাওয়াত করে শোনাচ্ছিলেন, তখন তিনি যদি বলতেন, ‘এটা সেই বই’, তবে প্রশ্ন আসত কোন বই? তাঁর সামনে তো কোনো বই নেই! তাই ‘ওটা’ বলে দূরের কোনো বইকে সম্বোধন করা হয়েছে। এ ছাড়াও ভাষাগতভাবে ذَٰلِكَ (ওটা) ব্যবহার করা হয় কোনো কিছুকে সম্মান প্রদর্শন করে নির্দেশ করার জন্য।<br><br>
কুরআনের আগেও আসমানী কিতাব এসেছিল, যেমন: তাওরাত এবং ইনজিল। কুরআন সেগুলোর সত্যায়নকারী এবং সংরক্ষণকারী। অর্থাৎ আগের কিতাবধারীরা তাদের বই বদলে ফেললেও কুরআন ঠিকই বলে দেবে সেখানে কী ছিল।    <br><br>
অনেকের ধারণা ইসলাম একটি নতুন ধর্ম, যা মুহাম্মাদ (সাঃ) প্রথম প্রচার করে গেছেন। এটি একটি ভুল ধারণা। ইসলাম হচ্ছে মহান আল্লাহ (সুবহানা ওয়া তায়ালা) নির্ধারিত সকল মানবজাতির জন্য একমাত্র ধর্ম, যার মূল নির্যাস তাওহীদ। তবে একেকজন নবীর ক্ষেত্রে আইন-কানুন এবং আদেশ-নিষেধ ছিল আলাদা। মুহাম্মাদ (সাঃ) কে শেষ নবী ও রসূল হিসেবে পাঠানোর পরে তাকে যে শরীয়াহ দেয়া হয়েছিল তা মহান আল্লাহ (সুবহানা ওয়া তায়ালা) এর কাছে আল-লাওহ আল-মাহফুযে সংরক্ষিত আছে। একেই ‘আল-কিতাব’ বলে সম্বোধন করা হয়। এই আল–কিতাব থেকে দীর্ঘ ২৩ বছরে যতটুকু প্রয়োজন ততটুকু নাযিল হয়েছে। ওয়াহী নাযিলের সমাপ্তির পরে তা আমরা একটি বই আকারে পেয়েছি।<br><br>
‘লা রইবা’—শব্দটি আরবির বিশেষ ভাষারীতি। একে বলে ‘লা নাফিঈ জিনস’; অর্থাৎ নেই, থাকার সম্ভাবনাও নেই। সাধারণ নেতিবাচক ‘লা রইবুন’ মানে সন্দেহ নেই। আর এখানে ব্যবহৃত ‘লা রইবা’ মানে বিন্দুমাত্র কোনো সন্দেহের অবকাশ নেই। নেই! নেই! নেই! আরবী ভাষারীতিতে এরাব, যেমন: এখানে ‘উ’ থেকে ‘আ’ এর এই পরিবর্তন অর্থ যে কীভাবে বদলে দেয় তা যারা আরবী জানে না তারা কল্পনাও করতে পারবে না।     <br><br>
কুরআন কোনো মেটাফিজিক্স বা ফিলসফির বই নয় যে এখানে পৃষ্ঠার পর পৃষ্ঠা মানুষের অনুমান এবং যুক্তির উপর নির্ভর করে নানা রকম তত্ত্ব দেওয়া আছে এবং যার ভূমিকাতে লেখক আগেভাগেই বলে দেন, ‘আমার কোনো ভুল হয়ে থাকলে ক্ষমাসুন্দর দৃষ্টিতে দেখবেন।’ কুরআন এমন একটি বই, যার লেখক এই পৃথিবীর কেউ নন। তিনি মহাবিশ্বের সকল জ্ঞানের অধিকারী, মহাবিশ্বের সৃষ্টিকর্তা। তাঁর কথা কোনো থিওরি নয়, কোনো অনুমান নয়। তাঁর কথা হচ্ছে অকাট্য সত্য। তাঁর বাণীর অনেকাংশ আধুনিক বিজ্ঞান সত্যি প্রমাণ করেছে। কিছু নিয়ে এখনো গবেষণা চলছে। কিন্তু কুরআনে এমন কোনো বাণী নেই যেটা আধুনিক বিজ্ঞান সর্বসম্মতিক্রমে প্রমাণ করেছে যে তা ভুল এবং তা ভুল প্রমাণ করে গ্রহণযোগ্য প্রমাণ দেখাতে পেরেছে।<br><br>
আধুনিক মানুষদের অনেকেরই ধর্মের অনেক কিছুই মানতে কষ্ট হয়। তারা সবকিছুতেই বৈজ্ঞানিক প্রমাণ খোঁজেন। যেটাই তাদের কাছে আজকের যুগের বিজ্ঞান অনুসারে ‘অবৈজ্ঞানিক’ মনে হয়, সেটাই তাদের মেনে নিতে কষ্ট হয় এবং সারা জীবন মনের মধ্যে একটা কাঁটা বিঁধে থাকে। সেক্ষেত্রে তারা প্রোবাবিলিটি ব্যবহার করে দেখতে পারেন। যদি কোনো কিছুর ৭০–৮০% সম্পূর্ণ ১০০ ভাগ সত্য হয়, বাকি ২০–৩০% মিথ্যা না হয়, তা হলে সেই ২০–৩০% সত্য হওয়ার সম্ভাবনা অনেক বেশি। সুতরাং কুরআনের ১০০% সত্য হওয়ার সম্ভাবনা অনেক বেশি। এই ফরমুলা কাজে লাগালে আশা করি কুরআনের যেসব ব্যাপার বৈজ্ঞানিক প্রমাণের অভাবে মেনে নিতে পারছেন না, সেগুলোতে বিশ্বাস করতে সমস্যা হবে না।      <br><br>
শুধু বিজ্ঞান নয়, কুরআনে তথ্যগত কোনো ভুল নেই, ভাষাগত কোনো ভুল নেই—ব্যাকরণ বলুন আর বানান। কুরআনের কোনো সম্পাদক বা সম্পাদনা পরিষদ নেই। কুরআনের সংস্করণ একটিই। কুরআন পৃথিবীর একমাত্র বই যা শুরু হয়েছে নির্ভুলতার চ্যালেঞ্জ দিয়ে এবং সেই দাবি আজও অম্লান। আজকাল ইন্টারনেটে প্রচুর দেখা যায় ‘কুরআনে ব্যাকরণগত ভুল আছে’ বা ‘কুরআনে স্ববিরোধী আয়াত আছে’ ইত্যাদি দাবি করতে। এই সব দাবি একধরনের প্রতারণা। এগুলোর প্রত্যেকটির যথাযথ জবাব আছে।
</p>
<!--Do not Put Anything Bellow This-->
<br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../04/c4p3.html" class="btn">৩য় অংশ</a>
</footer>
    </body>
</html>