<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">কুরআন পড়ে কোনো লাভ হবে না, যদি...</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<p>
সূরা আল-বাক্বারাহ যারা ধৈর্য নিয়ে পুরোটা একবার পড়েছেন, তারা দেখবেন, এতে কুরআনের এমন কোনো বিষয় নেই, যা নিয়ে কিছুটা হলেও বলা হয়নি। আপনি যদি আল-বাক্বারাহ পুরোটা একবার ভালো করে বুঝে থাকেন, তা হলে আপনি সহজেই অমুসলিম বা নাস্তিকদের সাথে কথা বলতে পারবেন এবং ইসলাম নিয়ে কাফিরদের যেসব বহুল প্রচলিত অভিযোগ, অশ্লীল উদাহরণ, ভুল ধারণা, ইসলামের উপর আক্রমণ—তা অনেকখানি মোকাবিলা করতে পারবেন। একইসাথে মানুষের জীবনে নিত্যদিনের কষ্ট, হতাশা, অবসাদ, অতৃপ্তি ইত্যাদি মানসিক সমস্যার যথাযথ সাইকোলজিক্যাল সমাধানও আপনি সূরা আল-বাক্বারাহতেই পেয়ে যাবেন। <br><br>
এই সূরাটি পুরো কুরআনের একটি সারাংশের মতো। মুমিন হতে হলে নিজের মধ্যে কী কী পরিবর্তন আনতে হবে, কাফির কারা, মুশরিকদের সংজ্ঞা কী, আগেকার জাতিগুলো কী ধরনের ভুল করে গেছে, আমাদের কী ধরনের ভুল করা থেকে দূরে থাকতে হবে, যাতে করে আমরা আগেকার জাতিদের মতো শাস্তি না পাই; সলাত, সিয়াম, হজ, যাকাতের গুরুত্ব, নবীদের ইতিহাসের উল্লেখযোগ্য ঘটনা; কখন কাফিরদের সাথে যুদ্ধ করা যাবে, কখন যাবে না—এমন কিছু নেই যা নিয়ে এই সূরায় কিছুটা হলেও বলা হয়নি।<hr>
<center>الٓمٓ </center><hr>
কুরআনের অক্ষরভিত্তিক এই আয়াতগুলোকে বলে হুরুফে মুকাত্তাআত। এর অর্থ নিয়ে অনেক মত আছে। তার মধ্যে চারটি প্রসিদ্ধ মত হচ্ছে:  <br>
১. এগুলো শুধুই অক্ষর, কোনো অর্থ নেই।<br>
২. এগুলোর অর্থ আছে কি না তা-ও আমরা জানি না। <br>
৩. এগুলোর অর্থ আছে যা একমাত্র আল্লাহ জানেন।     <br>
৪. এগুলো কুরআনের মুতাশাবিহাত আয়াতগুলোর অন্তর্ভুক্ত। হিদায়াত পাওয়ার জন্য প্রয়োজনীয় কোনো জ্ঞান এতে নেই। <br><br> সম্ভবত, আল্লাহ (সুবহানা ওয়া তায়ালা) এই অদ্ভুত শব্দগুলো দিয়ে যেন আরবদের চ্যালেঞ্জ করছিলেন যে ‘দেখো, কুরআন তোমাদেরই আরবী ভাষায় নাযিল হয়েছে, কিন্তু এর মধ্যে এমন কিছু রয়েছে, যা বের করার মতো যথেষ্ট পর্যায়ের বুদ্ধিমত্তায় এখনো তোমরা পৌঁছাতে পারনি। যদি পার, তো বের করো।’ এভাবে তিনি আমাদের বুদ্ধিমত্তা এখনো কোথায় আছে, সে ব্যাপারে সাবধান করে দিচ্ছেন, যাতে করে আমরা নিজেদের দুর্বলতা উপলব্ধি করে বিনয়ের সাথে কুরআন পড়ি।
এ ছাড়াও এই অক্ষরগুলো মনোযোগ আকর্ষণ করতে ব্যবহার হতে পারে। যখন নবী (সাঃ) সূরা পড়ে শোনাতেন, তখন হঠাৎ এই কিছু অক্ষর দিয়ে তিলাওয়াত শুরু করলে আশপাশের মানুষরা অবাক হয়ে কান খাড়া করে শুনত।
অনেকেই এই অদ্ভুত আয়াতগুলোর প্রকৃত উদ্দেশ্য বের করার জন্য অদরকারি গবেষণা করেছেন। কুরআনের গাণিতিক বিস্ময় শিরোনামে যা চালু আছে তার সবকিছুই ঢালাওভবে সত্যি নয়। অনেকে ইন্টারনেটে সার্চ করে যা পান, সেটাই বিশ্বাস করেন। মুসলিমদের এমন আচরণ দুঃখজনক।
কুরআনের মু‘জিযা মূলত ভাষাতাত্ত্বিক, সংখ্যাতাত্ত্বিক নয়। শেক্‌সপিয়র সনেট লিখেছিল, মাইকেল মধুসূদন দত্ত তার অনুকরণে লিখল চতুর্দশপদী কবিতা। এতে চৌদ্দটি লাইন থাকবে, আবার প্রতি লাইনে থাকবে চৌদ্দটি পদ। এটা মানুষের মেধার প্রকাশ—কোনো সন্দেহ নেই, কিন্তু এটা মানুষের সৃষ্টি—মানুষের পক্ষে এটা করা সম্ভব। কিন্তু কুরআনের বিস্ময়—এটা অতুলনীয় এবং অনুকরণীয়। কোনো দিন, কোনো মানুষ বা কোনো জিন এর মতো কিছু লিখতে পারবে না। পুরো কুরআন দূরে থাক, দশটা সূরা দূরে থাক—একটা সূরাও কেউ লিখতে পারবে না। একা তো পারবেই না, দলবল মিলে কাজ করলেও পারবে না। যখন কুরআন নাযিল হয়েছে তখন পারেনি, এখনো পারে না, ভবিষ্যতেও পারবে না।
আলিফ, লাম, মীম অক্ষর কয়টি আল্লাহর কালামের বৈশিষ্ট্য। একথা স্পষ্ট যে এ অক্ষরগুলোতে এমন কোনো তথ্য নেই, যা মানুষের দ্বীন পালনের জন্য দরকার হবে। যদি থাকত তবে আল্লাহ (সুবহানা ওয়া তায়ালা) তাঁর রসূলের মারফত আমাদের জানিয়ে দিতেন। ইবাদাতের ক্ষেত্রে ইসলামে ‘গোপন জ্ঞান’ বলে কিছু নেই।    <br>
</p>
<!--Do not Put Anything Bellow This-->
<br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../04/c4p2.html" class="btn">২য় অংশ</a>
</footer>
    </body>
</html>