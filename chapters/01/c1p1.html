<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">আমার কাজে লাগবে এমন কিছু কুরআনে আছে কি ?</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
কুরআন সম্পর্কে একটি প্রচলিত ধারণা হলো: এটি একটি উচ্চমার্গের ধর্মীয়, নৈতিক, ঐতিহাসিক বই, যা-তে বড় বড় জটিল ব্যাপারগুলোই শুধু্ বলা আছে। দৈনন্দিন জীবনে কাজে লাগে এমন সাধারণ ব্যাপারগুলোর জন্য কুরআন নয়। যেমন আমরা কীভাবে কথা বলব, কীভাবে বেড়াতে যাব, কীভাবে বাচ্চাদের বিছানা দেব—এসব খুঁটিনাটি সাধারণ দৈনন্দিন ব্যাপারের জন্য কুরআন নয়। <br><br>আসলে কী তা-ই?<br><br>দেখা যাক মানুষের স্রষ্টা আল্লাহ (সুবহানা ওয়া তায়ালা) নিজে আমাদের দৈনন্দিন জীবনে চলার জন্য কত কিছু শিখিয়েছেন—
<br><br><strong><center>কথা বলা</center></strong>
<ul>
    <li>মানুষের সাথে কথা বলার সময় ভদ্র, মার্জিতভাবে উত্তম কথা বলবে।। ২: ৮৩।
</li><br>
    <li>সত্য কথা বলবে। ভণিতা না করে, ধোঁকা না দিয়ে, স্পষ্ট বলবে।। ৩৩: ৭০।</li><br>
    <li>চিৎকার করবে না। কর্কশভাবে কথা বলবে না, নম্রভাবে নিচু স্বরে কথা বলবে।। ৩১: ১৯।
</li><br>
    <li>সত্যি মনোভাবটা মুখে প্রকাশ করবে। মনে এক, মুখে উল্টো কথা বলবে না।। ৩: ১৬৭।
</li><br>
    <li>ফালতু কথা বলবে না এবং অন্যের ফালতু কথা শুনবে না। যারা ফালতু কথা বলে, অপ্রয়োজনীয় কাজ করে সময় নষ্ট করে, তাদের কাছ থেকে সরে যাবে।। ২৩: ৩, ২৮: ৫৫।
</li><br>
    <li>কাউকে নিয়ে উপহাস, টিটকারি ব্যঙ্গ করবে না।। ৪৯: ১১।</li><br>
    <li>অন্যকে নিন্দা করবে না, কারও মানহানি করবে না।। ৪৯: ১১।
</li><br>
    <li>কাউকে কোনো বাজে নামে ডাকবে না।। ৪৯: ১১।
</li><br>
    <li>কারও অনুপস্থিতিতে তার নামে কোনো বাজে কথা বলবে না।। ৪৯: ১২।
</li><br>
    <li>অন্যকে কিছু সংশোধন করতে বলার আগে অবশ্যই তা নিজে মানবে। কথার চেয়ে কাজের প্রভাব বেশি।। ২: ৪৪।
</li><br>
    <li>মানুষকে বিচক্ষণভাবে, মার্জিত কথা বলে আল্লাহর পথে ডাকবে। তাদের সাথে অত্যন্ত ভদ্র, শালীনভাবে যুক্তি-তর্ক করবে।। ১৬: ১২৫।
</li><br>
    <li>মিথ্যা কথা বলবে না।। ২২: ৩০।
</li><br>
    <li>যদি কোনো ব্যাপারে তোমার সঠিক জ্ঞান না থাকে, তা হলে সে ব্যাপারে মুখ বন্ধ রাখো। তোমার মনে হতে পারে, এসব সামান্য ব্যাপারে সঠিকভাবে না জেনে কথা বললে অত সমস্যা নেই, কিন্তু তুমি জানো না, সেটা হয়তো আল্লাহর কাছে কোনো ভয়ংকর ব্যাপার।। ২৪: ১৪–১৬।
</li><br></ul>
<strong><center>ব্যবহার</center></strong>
<ul>
    <li>মার্জিত পোশাক পরবে।। ৭: ২৬।
</li><br>
    <li>মার্জিত পোশাক পরে প্রার্থনা করবে।। ৭: ৩১।
</li><br>
    <li>প্রয়োজনের বেশি খাবার খাবে না, পান করবে না।। ৭: ৩১।
</li><br>
    <li>নিজেই নিজের গুণ জাহির করে অন্যের কাছে ভালো সাজার চেষ্টা করবে না।। ৫৩: ৩২।
</li><br>
    <li>কারও সাথে ফুটানি করবে না, নিজেকে নিয়ে গর্ব করবে না।। ৩১: ১৮।
</li><br>
    <li>দেমাগ দেখিয়ে চলাফেরা করবে না।। ১৭: ৩৭।
</li><br>
    <li>তাড়াহুড়ো করবে না, খুব ধীরতাও নয়; মধ্যম-স্বাভাবিক গতিতে চলাফেরা করবে।। ৩১: ১৯।
</li><br>
    <li>বিনয়ের সাথে চলাফেরা করবে।। ২৫: ৬৩।
</li><br>
    <li>বেশি অনুমান করবে না, কিছু অনুমান আছে যেটা করা গুনাহ। আন্দাজে ঢিল মারবে না। একে অন্যের উপর গুপ্তচরগিরি করবে না।। ৪৯: ১২।
</li><br>
    <li>কারও অনুমতি ছাড়া তার ঘরে কখনো ঢুকে পড়বে না।। ২৪: ২৭।
</li><br>
    <li>কারও সাথে দেখা হলে তাকে সুন্দরভাবে সম্ভাষণ জানাবে, সালাম দেবে। কেউ তোমাকে সম্ভাষণ জানালে তাকে তার চেয়েও ভালোভাবে উত্তর দেবে। নতুবা অন্তত সে যেভাবে জানিয়েছে, সেভাবে জানাবে।। ৪: ৮৬।</li><br>
    <li>যখন তুমি নিজের ঘরে আসবে বা অন্য কারও ঘরে যাবে, ঘরে যারা আছে তাদের সুন্দর সম্ভাষণ জানাবে, সালাম দেবে এবং তাদের জন্য আল্লাহর কাছে কল্যাণ কামনা করবে।। ২৪: ৬১।
</li><br>
</ul>
<!--Do not Put Anything Bellow This-->
<br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../01/c1p2.html" class="btn">২য় অংশ</a>
</footer>
    </body>
</html>