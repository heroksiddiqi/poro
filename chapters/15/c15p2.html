<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">আপনি কীভাবে জীবন পেলেন ?
</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<center><strong>বিবর্তনবাদ কি আসলেই কোনো প্রমাণিত বিজ্ঞান?
</strong></center><br>১) বিবর্তনবাদ যদি সত্যি হতো তা হলে আমরা এক প্রাণী থেকে অন্য প্রাণীতে বিবর্তিত হওয়ার সময়, তার মাঝামাঝি অবস্থার অনেক নিদর্শন প্রকৃতিতে দেখতে  পারতাম। কিন্তু এখন পর্যন্ত আমরা যে লক্ষ লক্ষ ফসিল পেয়েছি, তার কোথাও কোনোদিনও এক প্রাণী থেকে অন্য প্রাণীতে বিবর্তিত হওয়ার সময় মাঝামাঝি অবস্থার কোনো প্রাণী দেখা যায়নি। যেমন: এখনো পর্যন্ত এমন কোনো বানর বা গরিলার ফসিল পাওয়া যায়নি—যেটার মাথা ছিল মানুষের মতো, বা যেটার গায়ের লোম মানুষের মতো একদম ছোট, বা যেটার হাত মানুষের হাতের মতো—যেগুলো দেখে প্রমাণ পাওয়া যায় যে গরিলা বা বানর থেকে ধীরে ধীরে বিবর্তন হয়ে মানুষ এসেছে। যা পাওয়া যায়নি তারও একটা ‘বৈজ্ঞানিক’ নাম আছে—মিসিং লিঙ্ক। কিছু বিবর্তনবাদী বিজ্ঞানী জালিয়াতির মাধ্যমে বেশ কয়েকবার মিসিং লিঙ্ক হিসেবে বিভিন্ন ফসিল উপস্থাপন করা হলেও শেষমেশ প্রযুক্তির উন্নতির সাথে সাথে পরীক্ষায় ধোঁকাটা প্রকাশ পেয়ে যায়। পিল্টডাউন ম্যান নামের জাল নরকংকাল এখনো পর্যন্ত বিজ্ঞানীদের লজ্জায় ফেলে দেয়।
<br><br>২) প্রাণীদের মধ্যে সূক্ষ্ম বিবর্তনের (Microevolution) নিদর্শন মিললেও বড় ধরনের বিবর্তনের কোনো প্রমাণ এখনো পাওয়া যায়নি, যেখানে এক প্রজাতির প্রাণী বিবর্তিত হয়ে আরেক প্রজাতির প্রাণীতে পরিণত হয়েছে। স্থূল বিবর্তন (Macroevolution)-এর পক্ষে কোনো প্রমাণ নেই। বিজ্ঞানীরা গবেষণাগারে মাছির বিবর্তন করার চেষ্টা করেছিলেন। অনেক চেষ্টার পরে দেখা গেল তিন ধরনের মাছি তৈরি হলো—আগে যেরকম ছিল সেরকমই, মিউটেটেড বা বিকৃত, অথবা মৃত। ২০১০ সালে একটি গবেষণায় মাছির ৬০০ প্রজন্ম পরীক্ষা করেও কোনো বিবর্তনের চিহ্ন পাওয়া যায়নি। একইভাবে ই-কোলাই ব্যাকটেরিয়ার ৪০,০০০ প্রজন্মের ওপর বিবর্তনের চেষ্টা করেও বিবর্তনবাদের পক্ষে কোনো প্রমাণ পাওয়া যায়নি। সুতরাং অতীতেও বিবর্তন হয়ে একটি প্রজাতির প্রাণী অন্য প্রজাতির প্রাণীতে রূপান্তরের কোনো প্রমাণ পাওয়া যায়নি, বর্তমানেও না।
<br><br>৩) বিবর্তনবাদ দাবি করে, জেনেটিক মিউটেশনের মাধ্যমে প্রাণীদের মধ্যে বিবর্তন হয়ে উন্নততর এবং বেশি টেকসই প্রাণীর সৃষ্টি হয় এবং এইভাবেই আদি-মানুষ থেকে আধুনিক মানুষ এসেছে। কিন্তু সাম্প্রতিক গবেষণায় উল্টো প্রমাণ পাওয়া গেছে। জেনেটিক মিউটেশন মানে এক কোষ থেকে নতুন কোষ সৃষ্টির সময় পুরোনো ডিএনএ থেকে নতুন ডিএনএ তৈরির সময় হওয়া ভুল। কিন্তু ব্যাকটেরিয়া থেকে মানুষ সবার কোষেই মিউটেশন ঠেকানোর জন্য কয়েকস্তরের প্রতিরক্ষা ব্যবস্থা আছে।
<br><br>এখন প্রশ্ন থাকতে পারে, তা হলে কী কোষে মিউটেশন হয় না? উত্তর হলো: হয়। তবে উদ্ভিদ কিংবা মানুষ উভয়ের কোষেই বেশিরভাগ মিউটেশনের ফলে দেহে কোনো উল্লেখযোগ্য পরিবর্তন হয় না। কিছু মিউটেশনের ফল হাতেনাতে পাওয়া যায়। যেমন কোষের জন্ম-মৃত্যু নিয়ন্ত্রণ করে যে সিস্টেম তাকে বলে প্রোগ্রামড সেল ডেথ। যদি মিউটেশনের মাত্রা বেশি হয়ে যায় তা হলে কোষ নতুন কোষ সৃষ্টির প্রক্রিয়া বন্ধ করে দেয়। তেজস্ক্রিয় বিকিরণ কিংবা রাসায়নিক দূষণের ফলে মিউটেশনের মাত্রা যদি এত বেশি হয় যে কোষের মৃত্যুর সিস্টেমেই গণ্ডগোল শুরু হয়ে যায়—তখন কোষ আর মরতে চায় না। সেই কোষ বিভাজিত হতেই থাকে হতেই থাকে। আস্তে আস্তে সে তার নিজের জায়গা থেকে সারা দেহে ছড়িয়ে পড়ে। এই অবস্থাটাকে আমরা সাদা বাংলায় ক্যান্সার বলে জানি। কমিক্‌সের সুপার হিরোদের বাস্তবে আনলে অস্বাভাবিক ক্ষমতা নয় বরং ক্যান্সার রোগীর করুণ চেহারা দেখা যেত। ক্যান্সার রোগীর মৃত্যুর ফলে ভয়াবহ ক্ষতিকারক মিউটেশনটা ওই মানুষটার সাথে কবরে চলে যায়, বংশানুক্রমে টিকতে পারে না।
<br>মিউটেশন এমনই একটা খারাপ জিনিস যেটা থেকে বাঁচার জন্য মানুষ তো মানুষ, ব্যাকটেরিয়ার কোষ পর্যন্ত চেষ্টা চালিয়ে যায়। এজন্যই কোষ বিভাজনের সময় যেন মিউটেশন না হয়, বা হলেও যেন সেটা ঠিক করে ফেলা যায় সেজন্য কোষ প্রাণপণে চেষ্টা করে।<br>
এরপরেও কিছু মিউটেশন বংশপরম্পরায় টিকে থাকে। একে বলা হয় জেনেটিক এনট্রপি। কিছু মিউটেশনের ফলে নানারকম জিনেটিক রোগ হয়। কোন জীনে সমস্যা থাকলে কী রোগ হয় সেটার ওপরেই ভিত্তি করে মানুষের হিউম্যান জেনোম ম্যাপ তৈরি করা হয়েছে। জেনেটিক রোগ এভাবে বিজ্ঞানের অনেক উপকার করলেও মানুষকে নতুন ক্ষমতা দিয়ে নতুন প্রজাতির দিকে নিয়ে যাচ্ছে এমন কোনো প্রমাণ নেই; সামনে আসবে যুক্তিতে তা বলেও না।<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../15/c15p3.html" class="btn">৩য় অংশ</a>
</footer>
    </body>
</html>