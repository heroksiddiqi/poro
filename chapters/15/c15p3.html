<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">আপনি কীভাবে জীবন পেলেন ?
</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
এরপরেও যদি কেউ বলে মিউটেশন দিয়ে বিবর্তন আর সেই পথ ধরেই মানুষের সৃষ্টি তা হলে বলতে হবে মানব সভ্যতার পেছনে জ্ঞান-শিক্ষা-নৈতিকতা ইত্যাদির কোনো অবদান নেই। অবদান শুধু চুরি-ডাকাতি-খুন-খারাবী আর ধর্ষণের।
<br><br>খনো সম্ভব নয়। যেমন: সরীসৃপের দ্বিমুখী ফুসফুস কখনোই পাখির একমুখী ফুসফুসে বিবর্তিত হতে পারে না। সেটা হতে হলো বিবর্তন শেষ না হওয়া পর্যন্ত সরীসৃপকে শ্বাস নেওয়া বন্ধ করে দিতে হবে—যেটা হাস্যকর রকমের অযৌক্তিক। সুতরাং বিবর্তনবাদীরা যে দাবি করে সরীসৃপ থেকে পাখির বিবর্তন হয়েছে, সেটা ভুল। একইভাবে উভচর প্রাণীর তিন-কক্ষ-বিশিষ্ট হৃদপিণ্ড থেকে স্তন্যপায়ী প্রাণীর চার-কক্ষ-বিশিষ্ট হৃদপিণ্ডের বিবর্তন হওয়া কখনো সম্ভব নয়, কারণ সেটা হতে হলে প্রথমে উভচর প্রাণীর হৃদপিণ্ডের মধ্যে নতুন দেওয়াল সৃষ্টি হতে হবে, না হয় নতুন রক্তনালীর সৃষ্টি হতে হবে, যা রক্ত চলাচলকে ব্যাহত করবে। বিবর্তন হওয়ার সময় রক্ত চলাচল বন্ধ হয়ে প্রাণীটি মারা যাবে।
<br><br>এ রকম অনেক প্রমাণ রয়েছে যা থেকে সহজেই দেখানো যায় যে এক প্রজাতির প্রাণীর মধ্যে ধীরে ধীরে বিবর্তন হয়ে অন্য প্রজাতির প্রাণী সৃষ্টি হওয়া সম্ভব নয়। কারণ, বিবর্তনের সময় মাঝামাঝি যেই অবস্থাগুলো হতে হবে, সেগুলো প্রাণীর জন্য কোনোভাবেই কল্যাণকর নয়। এমনকি অনেক ক্ষেত্রে এই ধরনের অর্ধেক বিবর্তন সেই প্রাণীর জন্য মৃত্যুর কারণ হয়ে দাঁড়ায়। <br>একটি ব্যাপার পরিষ্কার করা দরকার: Microevolution বা সূক্ষ্ম-বিবর্তন অবশ্যই প্রকৃতিতে হয়। এবং সেটা হয় একই প্রজাতির মধ্যে, অল্প কিছু জেনেটিক পরিবর্তন থেকে। হতে পারে এভাবেই একসময় উপ-প্রজাতির সৃষ্টি হয়। কিন্তু এই সূক্ষ্ম বিবর্তন হতে হতে একসময় Macroevolution বা স্থূল-বিবর্তন হয়ে এক প্রজাতির প্রাণী সম্পূর্ণ অন্য প্রজাতির প্রাণীতে পরিণত হয় না—যেটা বিবর্তনবাদীরা প্রমাণ করার চেষ্টা করছেন। মজার ব্যাপার হচ্ছে, এটা নিয়ে বিবর্তনবাদীদের মধ্যেই দ্বিমত রয়েছে। বানরের মধ্যে সূক্ষ্ম বিবর্তন হয়ে বিভিন্ন প্রজাতির বানর তৈরি হয়, কিন্তু তারা শেষ পর্যন্ত বানরই থাকে; মানুষ হয়ে যায় না।
<br>বিবর্তনের টেক্সট বইগুলোতে বিবর্তনবাদের পক্ষে যেসব উদাহরণ দেখানো হয়—যেমন: ডারউইনের পাখির ঠোঁটের ‘বিবর্তন’, ই-কোলাই ব্যাকটেরিয়ার ‘বিবর্তন’ হয়ে অ্যান্টিবায়োটিকের প্রতি রেজিস্টেন্স, এইচআইভি ভাইরাসের ‘বিবর্তন’—এগুলো সবই হয় একই প্রজাতির মধ্যে। পাখি বিবর্তনের পরে পাখিই থাকে, ব্যাকটেরিয়া শেষ পর্যন্ত ব্যাকটেরিয়াই থাকে।<br><br>
<center><strong>মানুষের দেহে অপ্রয়োজনীয় অঙ্গ: সৃষ্টিকর্তার ভুল?
</strong></center>সেক্যুলার স্কুলগুলোতে এবং ডাক্তারি বইগুলোতে এখনো পড়ানো হয় যে মানুষের দেহে কিছু অপ্রয়োজনীয় অঙ্গ রয়েছে, যেগুলো বানর থেকে মানুষ বিবর্তন হওয়ার সময় মানুষের দেহে রয়ে গেছে। দেখানো হয় যে অ্যাপেন্ডিক্স, এডেনয়েড, টনসিল—এগুলো সব অপ্রয়োজনীয় অঙ্গ। যদি সত্যি সৃষ্টিকর্তা থাকতেন, তা হলে এই অপ্রয়োজনীয় অঙ্গগুলো থাকত না। মানুষের বিবর্তন প্রকৃতির এক ত্রুটিপূর্ণ খেলা দেখেই এ ধরনের বেশ কিছু অপ্রয়োজনীয় অঙ্গ এখনো দেখা যায়।
<br>তবে ২০১০ সালে চারজন বিবর্তনবাদীই এটা প্রমাণ করেছেন যে এডেনয়িড এবং টনসিল হচ্ছে লিম্ফয়েড টিস্যুর ভান্ডার, যা মানুষের রোগ প্রতিরোধ ক্ষমতার জন্য প্রয়োজনীয়। বিখ্যাত Grolier Encyclopedia-তে বলা হয়েছে, অ্যাপেন্ডিক্সকে এতদিন মনে করা হতো অপ্রয়োজনীয় অঙ্গ, কিন্তু এটি রোগ প্রতিরোধ ক্ষমতার ব্যবহারের জন্য অন্যতম অঙ্গ। সাইন্স ম্যাগাজিনের ফেব্রুয়ারি ২০১৩ সংখ্যায় একটি আন্তর্জাতিক গবেষণার তথ্যমতে অ্যাপেন্ডিক্স-এর বিবর্তন হয়েছে কমপক্ষে ৩২ বার, ভিন্ন ভিন্ন প্রাণীতে। অর্থাৎ অ্যাপেন্ডিক্স অঙ্গটি প্রকৃতির কোনো ভুল নয়, এটি একটি উদ্দেশ্য প্রণোদিত অঙ্গ, যা বিশেষ কিছু প্রাণীকেই দেওয়া হয়েছে। তারা প্রস্তাব করেছেন যে এই অঙ্গটি মানুষের পরিপাকতন্ত্রে হজমে সুবিধা হবার জন্য প্রয়োজনীয় ভালো ব্যাকটেরিয়াকে সংরক্ষণ করে। যদি কারও বড় ধরনের ডাইরিয়া, কলেরা হয়ে পরিপাকতন্ত্র থেকে প্রচুর পরিমাণে ভালো ব্যাকটেরিয়া হারিয়ে যায়, তখন অ্যাপেন্ডিক্স আবার সেই ব্যাকটেরিয়া সরবরাহ করে।
<br>সময়ের পরিক্রমায় বিজ্ঞানীরা প্রমাণ করেছে যে মানুষের দেহের ডিজাইনে কোনো ভুল নেই, কোনো অপরিকল্পিত ঘটনা নেই। প্রতিটি অঙ্গ নিখুঁতভাবে তৈরি করা হয়েছে কোনো না কোনো জরুরি কাজের জন্য। মহান আল্লাহ (সুবহানা ওয়া তায়ালা) কত নিখুঁতভাবে মানুষের দেহ তৈরি করেছেন, সেটা আমরা ধীরে ধীরে জানতে পারছি। বিবর্তনবাদীদের অপপ্রচারে মুসলিমরা বিভ্রান্ত হয়, আল্লাহ (সুবহানা ওয়া তায়ালা) সম্পর্কে ভুল ধারণা করে। আল্লাহ (সুবহানা ওয়া তায়ালা) কখনোই প্রয়োজন ছাড়া কিছু করেন না, তাঁর প্রতিটা কাজ অত্যন্ত নিখুঁত।<br>বিবর্তন নিয়ে আরও বিস্তারিত বৈজ্ঞানিক আলোচনা এ বইয়ের আওতার বাইরে। তবে আগ্রহী পাঠকদের জন্য কিছু বই পড়ার পরামর্শ থাকল:
<br><br>There Is a God: How the World's Most Notorious Atheist Changed His Mind by Antony Flew & Roy Abraham Varghese<br><br>
Darwin's Black Box: The Biochemical Challenge to Evolution by Michael J. Behe.<br><br>
Signature in the Cell: DNA and the Evidence for Intelligent Design by Stephen C. Meyer
</center>
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../15/c15p4.html" class="btn">৪র্থ অংশ</a>
</footer>
    </body>
</html>