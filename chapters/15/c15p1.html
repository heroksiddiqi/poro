<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">আপনি কীভাবে জীবন পেলেন ?
</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<center><hr>كَيۡفَ تَكۡفُرُونَ بِٱللَّهِ وَكُنتُمۡ أَمۡوَٰتٗا فَأَحۡيَٰكُمۡۖ ثُمَّ يُمِيتُكُمۡ ثُمَّ يُحۡيِيكُمۡ ثُمَّ إِلَيۡهِ تُرۡجَعُونَ ٢٨
</center>
<center><hr>কীভাবে তোমরা আল্লাহকে অস্বীকার করতে পার যখন কিনা তোমরা ছিলে নিষ্প্রাণ এবং তিনি তোমাদের প্রাণ দিয়েছেন। তারপর তিনি তোমাদের মৃত্যু দেবেন, তারপর আবার তিনিই তোমাদের প্রাণ দেবেন এবং সবশেষে তাঁর কাছেই তোমাদের ফিরে যেতে হবে? আল-বাক্বারাহ: ২৮
<hr></center>আল্লাহ (সুবহানা ওয়া তায়ালা) এখানে ঠিক দুইবার নিষ্প্রাণ এবং দুইবার প্রাণ পাবার কথা বলেছেন। প্রথমে আমরা ছিলাম أَمْوَٰتًا —যার অর্থ হয় দুটি—মৃত বা প্রাণহীন। প্রথমবার নিষ্প্রাণ বলতে হয়তো আল্লাহ (সুবহানা ওয়া তায়ালা) মানুষের দেহ তৈরির কাঁচামালের কথা বলেছেন। কারণ, চিন্তা করলে দেখা যায়: পৃথিবীতে যত মানুষ এসেছে এবং আসবে তাদের সবার জন্য যে কাঁচামাল দরকার, তা পৃথিবীতেই ছড়িয়ে আছে অবস্থায়। আমাদের ভবিষ্যৎ প্রজন্ম নিষ্প্রাণ কাঁচামাল অবস্থায় এখনই মহাবিশ্বে ছড়িয়ে আছে। মানুষের দেহ তৈরির জন্য দরকার ৬৫% অক্সিজেন, ১৮% কার্বন, ১০% হাইড্রোজেন, ৩% নাইট্রোজেন, ১.৫% ক্যালশিয়াম, ১.২% ফসফরাস, আর অল্প কিছু অন্যান্য মৌলিক পদার্থ। ভবিষ্যতে যত মানুষ জন্মাবে, তাদের জন্য এই সমস্ত মৌলিক পদার্থ মহাবিশ্বে এখনই ছড়িয়ে আছে,  আল্লাহর নির্দেশ পেলেই এই নিষ্প্রাণ কাঁচামালগুলো একসাথে হয়ে একটি মানব শিশুর দেহ তৈরি করা শুরু করে দেবে এবং একসময় আল্লাহ (সুবহানা ওয়া তায়ালা) তার মধ্যে প্রাণ দিয়ে দেবেন।
<br>আল্লাহ (সুবহানা ওয়া তায়ালা) আমাদের এখানে জিজ্ঞেস করছেন: কীভাবে আমরা তাঁকে অস্বীকার করতে পারি, তাঁর প্রতি অকৃতজ্ঞ হতে পারি, যেখানে আমরা একসময় ছিলাম প্রাণহীন, বিক্ষিপ্ত কিছু জড় পদার্থ? এরপর একসময় তাঁর নির্দেশে সেই প্রাণহীন জড় পদার্থগুলো অসাধারণ সূক্ষ্মতার সাথে অত্যন্ত বুদ্ধিমান এক প্রাণীতে পরিণত হয়েছে। এই প্রশ্নটি বোঝার জন্য আমাদের প্রথমে বোঝা দরকার কিছু প্রাণহীন জড় পদার্থ থেকে কীভাবে আমরা একটি প্রাণীতে পরিণত হলাম। এবং মানুষ নামের এই প্রাণীর দেহে কী অসাধারণ সব ব্যাপার রয়েছে যে সৃষ্টিকর্তা নিজে আমাদের চ্যালেঞ্জ করছেন: যদি আমরা সত্যিই বুঝতাম আমরা কীভাবে সৃষ্টি হয়েছি, তা হলে আমরা কোনোদিন তাঁকে অস্বীকার করতাম না, তাঁর প্রতি অকৃতজ্ঞ হতাম না।
<br>প্রথমে ভেবে দেখুন, আপনি কীভাবে জন্ম নিলেন? আপনি এসেছেন আপনার বাবা-মায়ের কাছ থেকে। আপনার বাবা-মা এসেছেন তাদের বাবা-মায়ের কাছ থেকে। এভাবে যদি পেছন দিকে যেতে থাকেন, একসময় আপনি পৃথিবীর প্রথম বাবা এবং মা পর্যন্ত পৌঁছে যাবেন, যাদেরকে কেউ জন্ম দেয়নি। এখন প্রশ্ন হলো, তারা কোথা থেকে এলেন?
<br>এই প্রশ্নের উত্তর নিয়ে পৃথিবীতে বহু তোলপাড় হয়ে গেছে। একদল মানুষ বিশ্বাস করে, সৃষ্টিকর্তা নিজে সেই প্রথম মানব এবং মানবীকে বানিয়ে পৃথিবীতে পাঠিয়েছেন, অথবা তিনি পৃথিবীতেই তাদের কোনো বিশেষ প্রক্রিয়ায় বানিয়েছেন। আরেকদল মানুষ মনে করে, সেই প্রথম আধুনিক মানব-মানবী এসেছেন কোনো গরিলা/শিম্পাঞ্জীর মতো দেখতে আদি পিতা-মাতা থেকে, যারা ঠিক আজকের মানুষের মতো ছিলেন না। কোনো কারণে প্রথমবারের মতো সেই আদি পিতা-মাতা একটি আধুনিক মানব এবং মানবী শিশুর জন্ম দেন এবং তাদের থেকে পৃথিবীতে আজকের যত মানুষ রয়েছে সবার জন্ম হয়েছে। শুধু তা-ই নয়, সেই আদি পিতা-মাতারা এসেছেন আরেকটু বেশি বানরের কাছাকাছি দেখতে আদিমানব, আদিমানবী থেকে, যারা নাকি এসেছেন আরও বেশি বানরের মতো দেখতে আরও আদিমানব এবং আদিমানবী থেকে—এই হচ্ছে ডারউইনের বিখ্যাত বিবর্তনবাদ, যা পৃথিবীর মানুষকে দুই ভাগে ভাগ করে দিয়েছে—আস্তিক ও নাস্তিক।<br>ডারউইনের বিবর্তনবাদ অনুসারে একজন আদি পিতা ও মাতা—যারা ঠিক আজকের মানুষের মতো মানুষ ছিলেন না—বিশেষ কোনো জেনেটিক মিউটেশনের কারণে তারা প্রথম একজন আধুনিক মানব শিশুর জন্ম দেন। এটি এমনি এমনি ঘটে যাওয়া একটি ঘটনামাত্র: এর পেছনে কোনো উদ্দেশ্য নেই, কোনো সৃষ্টিকর্তার হাত নেই। প্রকৃতির হাজার খেলার মধ্যে এটি ছিল একটি খেলা। এই একই প্রক্রিয়ায় পৃথিবীতে সকল প্রাণের উদ্ভব হয়েছে।
<br>বিবর্তনবাদ অনুসারে প্রাণের সৃষ্টি হয়েছে হঠাৎ করে। কোনো অজানা কারণে ৩.৬ বিলিয়ন বছর আগের আদি পৃথিবীতে, কোনো এক জায়গার কাদা মাটিতে কিছু অজৈব পদার্থ কাকতালীয়ভাবে একসাথে মিশে প্রথম অ্যামাইনো অ্যাসিড তৈরি করে। এ রকম অনেকগুলো অ্যামাইনো অ্যাসিড কীভাবে যেন অত্যন্ত নিখুঁতভাবে একসাথে হয়ে প্রোটিন তৈরি হয়। তারপর কয়েকটি বিশেষ প্রোটিন ব্যাখ্যাতীত উপায়ে আরএনএ এবং কিছুদিন পরে ডিএনএ তৈরি করে। তারপর সেখান থেকে আরও বিরাট কোনো কাকতালীয় কারণে প্রথম এককোষী প্রাণীর সৃষ্টি হয়। সেই এককোষী প্রাণীরা বহু বছর ধরে বিবর্তিত হতে হতে বহুকোষী প্রাণীতে পরিণত হয়। তার বহু বছর পরে সেই বহুকোষী প্রাণীরা বিবর্তিত হয়ে আরও জটিল জলচর প্রাণীতে পরিণত হয়। তারপর সেই জলচর প্রাণীগুলো একসময় হাত-পা গজিয়ে ডাঙায় উঠে এসে নানা ধরনের স্থলচর প্রাণীতে পরিণত হয়। এরপর সেই স্থলচর প্রাণীগুলো কোটি কোটি বছর ধরে বিবর্তিত হয়ে একসময় গরু-ছাগল, হাঁস-মুরগির মতো প্রাণীতে পরিণত হয়। এবং সবশেষে একই প্রক্রিয়ায় ধাপে ধাপে বানরররূপী আদিমানব থেকে উদ্ভব হয়েছে আধুনিক মানুষের।
<br>লক্ষ করুন, এই গোটা প্রক্রিয়ায় অনেকগুলো কাকতালীয় ব্যাপার রয়েছে। এই প্রতিটি কাকতালীয় ঘটনা ঘটার সম্ভাব্যতা হচ্ছে কমপক্ষে কোটি কোটি কোটি সম্ভাবনার মধ্যে একটি। যেমন: ৩০০ অণু দিয়ে গঠিত একটি প্রোটিন তৈরি হবার সম্ভাবনা হচ্ছে ১০৩৯০ এর মধ্যে একটি। ১০ এর পরে ৩৯০টি শূন্য দিলে যে বিরাট সংখ্যা হয় ততগুলো সম্ভাবনার মধ্যে একটি। যার অর্থ হচ্ছে—এটা গাণিতিকভাবে দেখলে কোনোভাবেই সম্ভব নয়।

<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../15/c15p2.html" class="btn">২য় অংশ</a>
</footer>
    </body>
</html>