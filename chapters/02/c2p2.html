<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">সূরা ফাতিহা: আমরা যা শিখিনি </h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<center><hr> ٱلۡحَمۡدُ لِلَّهِ<hr>
যাবতীয় প্রশংসা আল্লাহর
<!--Do Not Put Anything Bellow This Line-->
<!--JS-->
<hr>
</center>
<p>এখানে আমরা আল্লাহর প্রশংসা করছি, তবে আমরা যেমন মানুষকে বলি—‘আপনি অনেক ভালো’, তেমন আমরাও আল্লাহকে বলছি, সমস্ত প্রশংসা তাঁর—ব্যাপারটা তা নয়। ‘আলহামদু লিল্লাহ’ কোনো ক্রিয়াবাচক বাক্য নয়, এটি একটি বিশেষ্যবাচক বাক্য। সহজ বাংলায় বললে, এখানে কোনো কিছু করা হচ্ছে না, বরং কোনো সত্যের পুনরাবৃত্তি করা হচ্ছে। যেমন: আমরা যখন বলি সূর্য আলো দেয়—তখন আমরা একটি সত্য বলছি। আমরা কিন্তু প্রশংসা করে বলছি না—আহা! সূর্য, তুমি কত আলো দাও!
সূর্য সবসময়ই আলো দেয়—সেটা আমরা বলি আর না বলি। আমরা সবাই যদি ‘সূর্য আলো দেয়’ বলা বন্ধ করেও দিই, সূর্য ঠিকই আলো দেবে। ঠিক একইভাবে আলহামদু লিল্লাহ অর্থ ‘সমস্ত প্রশংসা আল্লাহর’, সেটা আমরা বলি আর না বলি, সমস্ত প্রশংসা ইতিমধ্যেই আল্লাহর।
পৃথিবীতে কোনো মানুষ বা জিন না থাকলেও এবং তারা কেউ আল্লাহ (সুবহানা ওয়া তায়ালা) এর প্রশংসা না করলেও, সমস্ত প্রশংসা তাঁর ছিল, আছে এবং থাকবে। বরং এটা আমাদের জন্যই একটা বিরাট সৌভাগ্য যে আমরা আল্লাহ (সুবহানা ওয়া তায়ালা) এর প্রশংসা করার সুযোগ পাচ্ছি।
সূরা ফাতিহার এই আয়াতটির বাক্য গঠন দিয়েই আল্লাহ (সুবহানা ওয়া তায়ালা) আমাদের তাঁর অবস্থান কত ওপরে এবং আমাদের অবস্থান কত নিচে—তা বুঝিয়ে দিয়েছেন। তিনি আমাদের বুঝিয়ে দিচ্ছেন যে তিনি ইতিমধ্যেই প্রশংসিত; আমাদের ধন্যবাদ এবং প্রশংসা তাঁর দরকার নেই। তা হলে কেন আমাদের আল্লাহর প্রশংসা করা দরকার? তাতে কী লাভ?
</p>
<p>২০০৩ সালে ২হাজার ৬১৬ জন প্রাপ্তবয়স্ক মানুষের ওপরে গবেষণা করে দেখা গেছে—যারা অপেক্ষাকৃত বেশি কৃতজ্ঞ, তাদের মধ্যে মানসিক অবসাদ, দুশ্চিন্তা, অমূলক ভয়-ভীতি, অতিরিক্ত খাবার অভ্যাস এবং মদ, সিগারেট ও ড্রাগের প্রতি আসক্তির ঝুঁকি অনেক কম। আরেকটি গবেষণায় দেখা গেছে মানুষকে নিয়মিত আরও বেশি কৃতজ্ঞ হতে অনুপ্রাণিত করলে, মানুষের নিজের সম্পর্কে যে হীনমন্যতা আছে, নিজেকে ঘৃণা করা, নিজেকে সবসময় অসুন্দর, দুর্বল, উপেক্ষিত মনে করা, ইত্যাদি নানা ধরনের সমস্যা ৭৬% পর্যন্ত দূর করা যায়।
২০০৯ সালে ৪০১ জন মানুষের উপর গবেষণা করা হয়, যাদের ৪০% এর ক্লিনিকাল স্লিপ ডিসঅর্ডার, অর্থাৎ জটিল ঘুমের সমস্যা আছে। তাদের মধ্যে যারা সবচেয়ে বেশি কৃতজ্ঞ, তারা একনাগাড়ে বেশি ঘুমাতে পারেন, তাদের ঘুম নিয়মিত হয়, রাতে তাড়াতাড়ি ঘুমিয়ে পড়েন এবং দিনের বেলা ক্লান্ত-অবসাদ কম থাকেন।
হফস্ট্রা বিশ্ববিদ্যালয়ের মনোবিদ্যার সহকারী অধ্যাপক ড. জেফ্রি ফ্রহ ১০৩৫ জন ১৪–১৯ বছর বয়সি শিক্ষার্থীর উপর গবেষণা করে দেখেছেন—যারা বেশি কৃতজ্ঞতা দেখায়, তাদের পরীক্ষার ফলাফল অপেক্ষাকৃত ভালো, সামাজিকভাবে বেশি মেলামেশা করে এবং হিংসা ও মানসিক অবসাদে কম ভোগে।
এক যুগেরও বেশি সময় ধরে চালানো গবেষণায় দেখা গেছে, কৃতজ্ঞ প্রাপ্তবয়স্কদের কাজের আগ্রহ, শক্তি বেশি থাকে; তাদের সামাজিক সম্পর্ক বেশি হয় এবং যারা কৃতজ্ঞ নয় ওদের থেকে তারা বেশি সুখী। তারা অপেক্ষাকৃত কম হতাশা, হিংসা, লোভ বা অ্যালকোহলে আসক্ত হন। তারা অপেক্ষাকৃত বেশি আয় করেন, ভালোভাবে ঘুমান, নিয়মিত ব্যায়াম করেন, এমনকি ভাইরাসজনিত অসুখের প্রতি তাদের রোগ প্রতিরোধ ক্ষমতা বেশি থাকে।
</p>
<p>মানুষ কি তার রবের প্রতি কৃতজ্ঞ হবে না, যিনি তাকে সবকিছু দিয়েছেন, এমনকি তিনি কৃতজ্ঞ হওয়ার পদ্ধতিটাও শিখিয়েছেন? শুধু তা-ই না, এর সাথে তিনি এও বলেছেন যে আমরা যদি কৃতজ্ঞ হই, তা হলে তিনি আমাদের আরও অনেক বাড়িয়ে দেবেন। এ জন্য আল্লাহ (সুবহানা ওয়া তায়ালা) আমাদের প্রতিদিন পাঁচ ওয়াক্তে কমপক্ষে ১৭ বার বলতে বলেছেন—‘আলহামদু লিল্লাহি রাব্বিল ‘আলামিন: সমস্ত প্রশংসা এবং ধন্যবাদ আল্লাহর, যিনি সৃষ্টিজগতের রব। ’
প্রশংসার জন্য ‘হামদ’ শব্দটি কেন ব্যবহার হলো, তা নিয়ে ভেবে দেখা দরকার; কারণ, আরবীতে প্রশংসার জন্য অনেক শব্দ আছে, যেমন: মাদহ্‌, সানা, শুক্‌র্‌। কিন্তু আল্লাহ (সুবহানা ওয়া তায়ালা) সেগুলো থাকতে কেন তাঁর জন্য হামদ শব্দটি বেছে নিলেন?
হামদ শব্দটি একটি বিশেষ ধরনের প্রশংসা। আরবীতে সাধারণ প্রশংসাকে মাদ্‌হ مدح বলা হয়। এ ছাড়াও সানা ثناء অর্থ গুণগান। শুকর شكر অর্থ ধন্যবাদ দেওয়া। কিন্তু হামদ অর্থ একই সাথে ধন্যবাদ দিয়ে প্রশংসা করা, যখন আপনি কারও গুণে মুগ্ধ। আপনি কারও কোনো বিশেষ গুণকে স্বীকার করে, তার মূল্যায়ন করার জন্য হামদ করেন। হামদ করা হয় ভালোবাসা থেকে, শ্রদ্ধা থেকে, নম্রতা থেকে। এ ছাড়াও হামদ করা হয় যখন কারও কোনো গুণ বা কাজের দ্বারা আপনি উপকৃত হয়েছেন।
আল্লাহর অসংখ্য গুণের জন্য এবং তিনি আমাদের যে এত অসীম নিয়ামত দিয়েছেন, যা আমরা প্রতিনিয়ত ভোগ করি—তার জন্য তাঁকে ধন্যবাদ দিয়ে তাঁর প্রশংসা করার জন্য হামদ সবচেয়ে উপযুক্ত শব্দ।
যদি আয়াতটি হতো আল–মাদহু লিল্লাহ: ‘সমস্ত প্রশংসা আল্লাহর’—তা হলে কী সমস্যা ছিল? মাদ্‌হ অর্থ যদিও প্রশংসা, কিন্তু মাদহ একই সাথে বস্তু এবং ব্যক্তির জন্য করা যায়। মাদহ এমন কারও জন্য করা যায়, যে সেই গুণ নিজে অর্জন করেনি। যেমন: আপনি বলতে পারেন, ‘গোলাপ ফুল খুব সুন্দর।’ কিন্তু গোলাপ ফুল সুন্দর হওয়ার পেছনে গোলাপের কোনো কৃতিত্ব নেই। কিন্তু হামদ শুধু বুদ্ধিমান, ব্যক্তিত্ববান সত্তার জন্য প্রযোজ্য।
যদি আয়াতটি হতো ‘আস-সানাউ লিল্লাহ’–‘সমস্ত গুণগান/মহিমা আল্লাহর’—তা হলে কী সমস্যা ছিল? সানা হচ্ছে শুধুই কারও কোনো গুণের প্রশংসা করা, যা খুবসীমাবদ্ধ। এর মধ্যে কোনো কৃতজ্ঞতা নেই। আমরা শুধুই আল্লাহ (সুবহানা ওয়া তায়ালা) এর গুণের প্রশংসা করি না। আমরা তাঁর প্রতি একই সাথে কৃতজ্ঞ।
তা হলে আয়াতটি ‘আশ–শুক্‌রু লিল্লাহ’–‘সমস্ত ধন্যবাদ আল্লাহর’—হলো না কেন? আমরা কাউকে ধন্যবাদ দিই শুধুই যখন কেউ আমাদের কোনো উপকার করে। আল্লাহর (??????? ??? ??????) বেলায় সেটা প্রযোজ্য নয়। আমরা আল্লাহর (??????? ??? ??????) হামদ সব সময় করি। হঠাৎ করে কোটিপতি হয়ে গেলেও করি, আবার ক্যানসার ধরা পড়লেও করি। সব অবস্থায় আল্লাহর হামদ আলহামদুলিল্লাহ, ‘আলা কুল্লি হাল:
الْحَمْدُ لِلَّهِ عَلَى كُلِّ حَالٍ
এ ছাড়াও শুক্‌র করা হয় যখন আপনি কারও কাছ থেকে সরাসরি উপকার পান। কিন্তু হামদ করা হয় যখন উপকারটি শুধু আপানাকে না বরং আরও অনেককে প্রভাবিত করে। যেমন: কেউ আপনাকে এক গ্লাস পানি এনে দিলো, আপনি ‘শুকরান’ বলে ধন্যবাদ দিলেন। কিন্তু আল্লাহ‌ (??????? ??? ??????) শুধু আপনাকে একগ্লাস পানিই দেননি, বিশাল সমুদ্র দিয়েছেন ৬০০ কোটি মানুষের জন্য পানি ধারণ করার জন্য। সূর্য দিয়েছেন যাতে সূর্যের তাপে সেই পানি বাষ্প হয়ে বিশুদ্ধরূপে মেঘে জমা হয়। তারপর শীতল বায়ু দিয়েছেন যাতে সেই মেঘ ঘন হয়ে একসময় বৃষ্টি হয়। তারপর মাটির ভেতরে পানি জমার ব্যবস্থা করে দিয়েছেন, যাতে সেই পানি বিশুদ্ধ অবস্থাতেই শত বছর জমা থাকে। তারপর সেই বিশুদ্ধ পানি বের হয়ে আসার জন্য ঝর্ণা, নদী, পুকুর দিয়েছেন, যাতে আপনি সহজেই সেই বিশুদ্ধ পানি পান করতে পারেন। এসবের জন্য আল্লাহকে শুধু ‘ধন্যবাদ আল্লাহ‌’ বললে আল্লাহর অবদানকে ছোট করে দেখা হয়। সুতরাং শুধুই শুকর বা ধন্যবাদ ছোট একটা ব্যাপার, হামদ করলেই কেবল পরিপূর্ণ কৃতজ্ঞতা আদায় হয়।
</p>


<!--Do not Put Anything Bellow This-->
<br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../02/c2p3.html" class="btn">৩য় অংশ</a>
</footer>
    </body>
</html>