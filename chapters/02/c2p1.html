<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">সূরা ফাতিহা: আমরা যা শিখিনি</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
রসূল মুহাম্মাদ সাল্লালাহু আলাইহি ওয়াসাল্লাম যখন ১৪০০ বছর আগে অমুসলিম আরবদের কুরআন তিলাওয়াত করে শোনাতেন, তখন তা শুনে আরবদের দুই ধরনের প্রতিক্রিয়া হতো—
<br><br>কী অসাধারণ কথা! এভাবে তো আমরা কখনো আরবী ব্যবহার করার কথা ভেবে দেখিনি! এত অসাধারণ বাক্য গঠন, শব্দ নির্বাচন তো আমাদের সবচেয়ে বিখ্যাত কবি-সাহিত্যিকরাও করতে পারে না! এমন কঠিন বাণী, এমন হৃদয়স্পর্শী করে কেউ তো কোনো দিন বলতে পারেনি! এই জিনিস তো মানুষের পক্ষে তৈরি করা সম্ভব নয়! এটা নিশ্চয়ই আল্লাহ (সুবহানা ওয়া তায়ালা) এর বাণী! আমি সাক্ষ্য দিচ্ছি—লা ইলাহা ইল্লালাহ...
<br><br>অথবা,<br><br>সর্বনাশ, এটা নিশ্চয়ই জাদু! এই জিনিস মানুষের পক্ষে বানানো সম্ভব না। এটা তো মনে হচ্ছে সত্যি সত্যি কোনো দৈববাণী। কিন্তু এই জিনিস আমি মেনে নিলে তো আমি আর মূর্তিপূজা করতে পারব না, লোক ঠকাতে পারব না, মদ খেতে পারব না, জুয়া খেলতে পারব না, আমার দাসগুলোর সাথে যা খুশি তা-ই করতে পারব না। এই বাণী মানা শুরু করলে আমার পরিবার এবং গোত্রের লোকেরা আমাকে বের করে দেবে। আমার মান-সম্মান, সম্পত্তি সব পানিতে চলে যাবে। এই জিনিস যেভাবেই হোক আটকাতে হবে। দাঁড়াও, আজকেই আমি আমার দলবল নিয়ে এই লোকটাকে...
<br><br>কুরআনের বাংলা বা ইংরেজি অনুবাদ পড়ে কখনো আপনার এ রকম কোনো চরম প্রতিক্রিয়া হয়েছে? হয়নি; কারণ, কোনো অনুবাদ আল্লাহ (সুবহানা ওয়া তায়ালা) এর ভাষণের মর্যাদা, গাম্ভীর্য, অলৌকিকতা তুলে ধরতে পারে না। কুরআনের প্রতিটি আয়াত এবং শব্দের অর্থ যে কত ব্যাপক, প্রতিটি শব্দ নির্বাচন যে কত সূক্ষ্ণ, তা আমরা বুঝি না। কুরআন যদি আল্লাহ (সুবহানা ওয়া তায়ালা) বাংলাতে পাঠাতেন, তা হলে আমরা একটা করে বাক্য শুনতাম, আর ধাক্কা খেতাম। রবীন্দ্রনাথ, মধুসূদন কেউ এর ধারে-কাছেও কিছু তৈরি করতে পারত না। কিন্তু একজন আরব বাংলায় সেই বাণী শুনত, আর হাই তুলত। ঠিক যেমন আমরা এখন করি আরবী কুরআন শুনে। এ কারণেই সূরা ফাতিহা প্রতিদিন অনেকবার পড়েও  আমরা এর গভীরতা অনুভব করি না। কারণ, বুঝে পড়া, আর না বুঝে পড়ার মধ্যে আকাশ-পাতাল পার্থক্য আছে।
<!--Do not Put Anything Bellow This-->
<br><br><br>
</div>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="c2p2.html" class="btn">২য় অংশ</a>
</footer>
    </body>
</html>