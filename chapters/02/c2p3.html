<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">সূরা ফাতিহা: আমরা যা শিখিনি</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<center>رَبِّ ٱلۡعَٰلَمِينَ
<hr>সৃষ্টিকুলের রব
<!--Do Not Put Anything Bellow This Line-->
<!--JS-->
<hr>
</center>
<p>‘রব’ শব্দটির যথার্থ অনুবাদ করার মতো বাংলা বা ইংরেজি শব্দ নেই; কারণ, রব অর্থ একই সাথে মালিক, সার্বভৌম ক্ষমতার অধিকারী, সযত্নে পালনকর্তা, অনুগ্রহ দাতা, রক্ষক, পরিচালক। রবের অন্যতম বৈশিষ্ট্য হচ্ছে, কোনো কিছুর মঙ্গঅমঙ্গলের দিকে লক্ষ রেখে ধীরে যত্নের সাথে তাকে অভীষ্ট লক্ষ্যে পৌঁছে দেওয়া। যেমন: আমরা আমাদের বাচ্চাদের লালন-পালন করি, তাদের জন্য যা ভালো সেটা করি, যা খারাপ তা থেকে দূরে রাখি, যেন তারা বড় হয়ে নিজের পায়ে দাঁড়াতে পারে।
রব-এর আরেকটি বৈশিষ্ট্য তিনি আমাদের পথ প্রদর্শন করেন। একজন দাসের তার প্রভুর কাছ থেকে প্রথম যেই জিনিসটা চাওয়ার আছে, তা হলো—তাকে কী করতে হবে? প্রভু যদি দাসকে না বলে যে কী করতে হবে, তা হলে দাস বুঝবে কীভাবে—তাকে কী করতে হবে এবং কী করা যাবে না?
তবে প্রভু-দাস এই শব্দগুলো সম্পর্কে আমাদের মনে কোনো ভালো ধারণা নেই। প্রভু শব্দটা শুনলেই আমাদের মনের কোনোয় এক খান্দানি মোচওলা, অত্যাচারী জমিদারের ছবি ভেসে ওঠে। আর দাস বলতে আমরা সাধারণত দুর্বল, না-খাওয়া, অভাবী, অত্যাচারিত মানুষের কথা ভাবি। কেন?
কারণ, মানুষের প্রভুত্বে স্বার্থ জড়িত থাকে, আর স্বার্থের সাথে মিশে থাকে যুলম-অত্যাচার। প্রভু-দাসের যে ছবিটা আমাদের কল্পনায় আসে সেটা ইংরেজ শাসনামলের অত্যাচারগুলোর অবদান। কিন্তু আল্লাহর প্রভুত্ব একেবারেই আলাদা। তিনি মানুষ প্রভুর মতো দাসের মুখাপেক্ষী নন। সৃষ্টিজগত না থাকলেও তাঁর বিন্দুমাত্র যাবে-আসবে না। আল্লাহ (??????? ??? ??????) নিতান্তই দয়া করে প্রভুত্ব করেন, প্রয়োজনের তাগিদে না।
‘আল ‘আলামিন’ শব্দটির অর্থ সকল সৃষ্টিজগত। শব্দটি আল ‘আলাম العالم এর বহুবচন, যার অর্থ জগত। আল ‘আ–লাম العالم এর দুটি বহুবচন আছে:
আল ‘আলামিন العالمين—সকল চেতন/বুদ্ধিমান জাতি—মানুষ, ফেরেশতা, জিন।
আল ‘আওয়া–লিম العوالم—যা আল্লাহ (সুবহানা ওয়া তায়ালা) ছাড়া সকল সৃষ্টিজগত, চেতন বা অচেতন (জড়), দুটোই নির্দেশ করে।
এখন কেন আল্লাহ (সুবহানা ওয়া তায়ালা) আল ‘আওয়া-লিম ব্যবহার না করে, আল ‘আলামিন ব্যবহার করলেন? তিনি কি সকল চেতন এবং অচেতন সবকিছুর সৃষ্টিকর্তা নন?
সূরা ফাতিহা হচ্ছে চেতন সৃষ্টির জন্য একটি পথনির্দেশ। এই সূরার মাধ্যমে বুদ্ধিমান সৃষ্টিরা আল্লাহ (সুবহানা ওয়া তায়ালা) এর কাছে পথনির্দেশ চায় এবং আল্লাহর কাছে নিজেদের সমর্পণ করে। আপনার গাড়িটির সূরা ফাতিহার কোনো দরকার নেই; কারণ, তার আল্লাহর কাছ থেকে পথনির্দেশ পাবার দরকার নেই। বরং আপনার এবং আপনার ড্রাইভারের আল্লাহর কাছ থেকে পথনির্দেশ পাওয়াটা দরকার, যাতে করে আপনারা রাস্তায় বুঝে-শুনে একজন বিবেকবান মানুষের মতো গাড়ি চালান।
এ ছাড়াও আভিধানিকভাবে ‘আলামিন শব্দটি এসেছে ع ل م মূল থেকে, যার অর্থ—যা দ্বারা কোনো কিছু জানা যায়, অর্থাৎ সৃষ্টিজগত। কারণ, আমরা আল্লাহ সম্পর্কে অনেক কিছু জানতে পারি সৃষ্টিজগত থেকে। আর এই সৃষ্টিজগতই আমাদের সৃষ্টিকর্তার অস্তিত্ব সম্পর্কে নিশ্চিত করে। একটা মোবাইল ফোন দেখলে আপনি যেমন নিশ্চিতভাবে বুঝতে পারেন—এটা প্রযুক্তিতে অগ্রসর কোনো বুদ্ধিমান প্রাণী বানিয়েছে; তেমনি আকাশের সূর্য, রাতের আকাশে লক্ষ-কোটি তারা, বিশাল সমুদ্র, কোটি প্রজাতির কীটপতঙ্গ, কোটি প্রজাতির গাছ, লক্ষ প্রজাতির মাছ, লক্ষ প্রজাতির পাখি—এই সবকিছু দেখলে আপনি বুঝতে পারেন—এক অকল্পনীয় জ্ঞানী, প্রচণ্ড ক্ষমতাবান এবং অত্যন্ত সৃজনশীল একজন সত্তা রয়েছেন, যিনি এত কিছু বানাতে পারেন এবং এত বৈচিত্র্য সৃষ্টি করতে পারেন।
</p>
<!--Do not Put Anything Bellow This-->
<br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../02/c2p4.html" class="btn">৪র্থ অংশ</a>
</footer>
    </body>
</html>