<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">সূরা ফাতিহা: আমরা যা শিখিনি </h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<center>مَٰلِكِ يَوۡمِ ٱلدِّينِ
<hr>বিচার দিনের অধিপতি
<!--Do Not Put Anything Bellow This Line-->
<!--JS-->
<hr>
</center>
<p>আল্লাহ (সুবহানা ওয়া তায়ালা) এখানে খুব অল্প কিছু শব্দ ব্যবহার করে আমাদের বলে দিয়েছেন যে যদিও তাঁর করুণা অসীম, কিন্তু তারপরেও আমাদের কাজের বিচার হবে এবং বিচারক হবেন স্বয়ং আল্লাহ (সুবহানা ওয়া তায়ালা)। আরবী মালিক শব্দটির দুটো প্রকরণ রয়েছে, মালিক (مَلِك) এবং মা–লিক (مَالِك)। মালিক অর্থ রাজা। মা–লিক অর্থ অধিপতি। এখানে আল্লাহ (সুবহানা ওয়া তায়ালা) মা–লিক ব্যবহার করেছেন, যার অর্থ আল্লাহ (সুবহানা ওয়া তায়ালা) বিচার দিনের একমাত্র অধিপতি। এই দিন তিনি ছাড়া আর কারও কোনো ক্ষমতা থাকবে না। তিনি হবেন সার্বভৌম ক্ষমতার অধিকারী। কোনো জুরিদের সাথে আলোচনা করে সিদ্ধান্ত নিতে হবে না।
এখানে একটা লক্ষ করার ব্যাপার রয়েছে: কেন বিচার ‘দিনের’ অধিপতি? কেন বিচারের অধিপতি নয়? আমরা যখন বলি—ওই বাড়িটা আমার, তার মানে সাধারণত দাঁড়ায়—ওই বাড়ির ভেতরে যা কিছু আছে তার সবই আমার। এমনটা নয় যে বাড়িটা আমার, কিন্তু বাড়ির ভেতরে সব আসবাবপত্র অন্য কারও। একইভাবে আল্লাহ (সুবহানা ওয়া তায়ালা) যখন বলেন: তিনি বিচার দিনের মালিক, তার অর্থ বিচার দিনে যা কিছু হবে, তার সবকিছুর একমাত্র অধিপতি তিনি। বিচার দিন একটা লম্বা সময় এবং সে দিনে অনেকগুলো ঘটনা ঘটবে, যার সবকিছুরই একমাত্র অধিপতি তিনি। তিনি হবেন একমাত্র বিচারক। তিনি নিজে প্রত্যেকের বিচার করবেন, ওকালতির কোনো ব্যবস্থা থাকবে না।
আরবীতে ইয়াওম يَوْم এর বেশ কিছু অর্থ হয়–দিন, যুগ, পর্যায়, লম্বা সময়। যদিও সাধারণত ‘ইয়াওমি দ্দীন’ সাধারণত ‘বিচার দিন বা প্রতিদানের দিন’ অনুবাদ করা হয়, কিন্তু আমরা যদি ইয়াওমের অন্য অর্থগুলো দেখি, তা হলে এটা ‘প্রতিদানের  পর্যায়’ অনুবাদ করা যেতে পারে। এটা যে আমাদের একটি দিনের সমান নয়, বরং একটা লম্বা পর্যায়, তা ইয়াওমের বাকি অর্থগুলো ইঙ্গিত করে।
আরেকটি উল্লেখযোগ্য ব্যাপার হলো, কেন আল্লাহ (সুবহানা ওয়া তায়ালা) এর আগের আয়াতে তাঁর দয়ার কথা বলার পর এই আয়াতে শাস্তির কথা না বলে বিচারের কথা বললেন? এর কারণ, কিয়ামতের দিন দুই ধরনের মানুষ থাকবে—যারা আল্লাহর রহমত পেয়ে জান্নাতে যাবে, আর যারা তাঁর ন্যায় বিচার পেয়ে জাহান্নামে যাবে।
জাহান্নাম কোনো অন্যায্য শাস্তি নয়, সেটি ন্যায় বিচার। তবে আল্লাহ (সুবহানা ওয়া তায়ালা) কারও ন্যায় বিচার করলেন আর কাউকে রহমত দিলেন—ব্যাপারটা খামখেয়ালির নয়, আল্লাহর ইচ্ছার সাথে সাথেই থাকে তাঁর প্রজ্ঞা এবং ন্যায়বোধ। তাদেরই আল্লাহ (সুবহানা ওয়া তায়ালা) জাহান্নামে দেন, যারা জোর করে সেটা চেয়ে নিয়েছে, সত্য খোঁজেনি, কেউ সত্যকে সামনে এনে দিলেও ফিরিয়ে দিয়েছে।
অপরদিকে যে সত্য প্রত্যাখ্যান করেনি, তাঁর সীমাবদ্ধতাকে আল্লাহ ক্ষমা করে অল্প কাজেই অনেক পুরস্কার দেন। জান্নাতীরা আল্লাহর অসীম অনুগ্রহের জন্য জান্নাত পায়, বিচারের জন্য নয়। সত্যিই যদি আল্লাহ (সুবহানা ওয়া তায়ালা) আমাদের ভালো কাজগুলোর বিচার করে সে অনুযায়ী প্রতিদান দিতেন, তা হলে সর্বনাশ হয়ে যেত। আপনার আমার খুব কম সলাতই সঠিক হয়; কারণ, আমরা সলাতে দাঁড়িয়ে এমন কিছু নাই যা ভাবি না। আমাদের কয়টা রোজা আসলে ‘সিয়াম’ হয়? আমরা রোজা রেখে মিথ্যা কথা বলি, হিন্দি সিরিয়াল দেখি, সুদ খাই, উল্টো-পাল্টা জিনিসের দিকে তাকাই, আজে-বাজে কথা বলি-শুনি। আমাদের আমলে এতই ত্রুটি যে আল্লাহ (সুবহানা ওয়া তায়ালা) আমাদের কিছু ভালো কাজকে ১০ গুণ, কিছু ভালো কাজকে ১০০ গুণ, ১০০০ গুণ করে হিসাব না করলে কেউ কোনোদিন জান্নাত পেত না!
</p>
<!--Do not Put Anything Bellow This-->
<br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../02/c2p6.html" class="btn">৬ষ্ট অংশ</a>
</footer>
    </body>
</html>