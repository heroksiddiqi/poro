<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">কিন্তু তারা মোটেও কিছুই স্বীকার করে না</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
কুরআন পড়ার সময় আপনার প্রায়ই মনে হবে, ‘আরে! কুরআনের এই আয়াতে মুনাফিকদের বর্ণনার সাথে দেখি চৌধুরী সাহেব একদম মিলে যায়! সে তো দেখি এক নম্বরের মুনাফিক!’–আপনি কখনোই এই ধরনের কথা বলতে পারবেন না। যদিও আপনার কাছে ১০০% প্রমাণ থাকে যে চৌধুরী সাহেবের কাজকর্মের সাথে কুরআনের মুনাফিকদের বর্ণনা একদম মিলে যাচ্ছে, কিন্তু তারপরেও আপনি তাকে মুনাফিক ডাকতে পারবেন না। যদি সে একজন অমুসলিম গুপ্তচর না হয়, বা সে ইচ্ছাকৃতভাবে কুরআনের স্পষ্ট আয়াতগুলোকে বিকৃত করতে না থাকে। আর সে কুরআনের আয়াত আসলেই বিকৃত করছে কিনা, সেটা শুধু আপনার মত হলে হবে না, যোগ্য আলিমদের ঘোষণা হতে হবে।
<br>নিফাক শব্দের অর্থ বাইরে বাইরে কল্যাণ চাওয়া কিন্তু মনে মনে অকল্যাণ কামনা করা। নিফাক দুরকম: বিশ্বাসে আর কাজে। বিশ্বাসের নিফাকগুলো হলো:
১. রসূলুল্লাহ (সাঃ) কে মিথ্যা প্রতিপন্ন করা।<br>
২. রসূলুল্লাহ (সাঃ) যা নিয়ে এসেছেন তার সামান্য অংশকেও মিথ্যা প্রতিপন্ন করা।<br>
৩. রসূলুল্লাহ (সাঃ) কে অপছন্দ করা। <br>
৪. রসূলুল্লাহ (সাঃ) যা নিয়ে এসেছেন তার সামান্য অংশকেও অপছন্দ করা।<br>
৫. রসূলুল্লাহ (সাঃ) এর আনীত দ্বীনের অবনতিতে খুশি হওয়া।<br>৬. রসূলুল্লাহ (সাঃ) এর আনীত দ্বীনের জয়ে অসন্তুষ্ট হওয়া।<br>
আমাদের মধ্যে কে কতখানি মুমিন হতে পেরেছি এবং কার ভেতরে কতখানি মুনাফেকি রয়ে গেছে, তা জানার জন্য দুটি চমৎকার মানদণ্ড হলো: সূরা আল-মুমিনুন এবং সূরা আল-মুনাফিকুন। এই সূরা দুটি বার বার পড়ুন এবং খুব সাবধানে লক্ষ করুন যে এই সূরা দুটির আয়াতগুলোর সাথে আপনি নিজেকে কতখানি মেলাতে পারেন।<br>আর সূরা আল-বাকারার এই আয়াতগুলোতে আল্লাহ (সুবহানা ওয়া তায়ালা) আমাদের মুনাফেকির অনেকগুলো লক্ষণ বলে দিয়েছেন, যাতে করে আমরা সাবধান হয়ে যেতে পারি। আমাদের যখন জ্বর আসে, আমরা সাথে সাথে সাবধানে লক্ষ করা শুরু করি যে বড় অসুখের কোনো লক্ষণ দেখা যাচ্ছে কিনা। মুনাফেকি হচ্ছে অন্তরের এক কঠিন অসুখ। খুব সাবধানে লক্ষ করতে হবে যে আমাদের ভেতরেও এই অসুখের কোনো লক্ষণ আছে কিনা।<br>একজন মুসলিমের কষ্টের ভালো কাজ যে কোনো সময় রিয়া অর্থাৎ ‘লোক দেখানো মনোভাব’ ভণ্ডুল করে দিতে পারে। সাহাবী, তাবিঈন, আলিমরা মুনাফেকিকে ভীষণ ভয় করতেন। প্রখ্যাত তাবিঈ ইবন আবি মুলাইকাহ ত্রিশ জন সাহাবার সাথে দেখা করেছিলেন, যাদের প্রত্যকেই মুনাফিক হওয়ার ব্যাপারে ভয় করতেন। তবে তার মানে এই না যে তারা আসলে মুনাফেকিতে জড়িয়ে পড়েছিলেন। বরং তাদের ভয় থেকে বোঝা যায় তারা আন্তরিকভাবে কতটা সৎ এবং সাবধান ছিলেন। সুতরাং আমরা মুনাফেকির ব্যাপারে কতটা সচেতন সেটাই বলে দেবে আমাদের ঈমান কতটা শক্ত।
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../09/c9p1.html" class="btn">পরবর্তী অধ্যায়</a>
</footer>
    </body>
</html>