<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">কিন্তু তারা মোটেও কিছুই স্বীকার করে না</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
চৌধুরী সাহেব এইবার কুরবানির ঈদে এক লাখ টাকা খরচ করে এক বিশাল সাইজের নাদুস-নুদুস গরু কিনেছেন। গতবার ঈদে তার খুবই গায়ে লেগেছে যে তার প্রতিবেশী সিরাজ সাহেবের গরুটার পাশে তার গরুটাকে খাসির মতো দেখাচ্ছিল। এইবার তিনি এক প্রকাণ্ড গরু কিনে হাট থেকে ফিরছেন, আর ভাবছেন, বড় গরু—অনেক মাংস—অনেক দান—অনেক নেকী। আর সামনে কমিশনার নির্বাচন, এলাকাতে কিছু দান-খয়রাতও করা হয়ে যাবে।<br>চৌধুরী সাহেবের মেয়ে প্রথম সিনেমা করছে। ছবির শুভ মহরত অনুষ্ঠানে মিলাদের পরে সে সবাইকে বলল, ‘আমার জন্য দোয়া করবেন। আমি যেন সবাইকে আনন্দ দিতে পারি।’ তার এক বান্ধবী তাকে মানা করেছিল সিনেমা জগতে আসতে। তাই সে মিলাদের মোনাজাতে আল্লাহকে বলেছে, ‘হে আল্লাহ, আপনি তো বলেছেন মানুষকে খুশি করতে, আমি তাই মানুষকে কিছুটা সময়ের জন্য হলেও তাদের বিনোদন দিতে চাই, দুঃখ-কষ্ট ভুলিয়ে রাখতে চাই। এভাবেই আমি আপনাকেও পেতে চাই।’
<br>শুক্রবার, ঘড়িতে একটা বাজে। মায়ের ডাকাডাকি শুনে অনেক অনিচ্ছা সত্ত্বেও কম্পিউটার থেকে উঠে চৌধুরী সাহেবের ছেলে জুমআর সলাত পড়তে যাচ্ছে। যাওয়ার সময় ভাবছে, ‘ধুর, গেমটা শেষ করে আসতে পারলাম না। আর বিশটা মিনিট পেলেই গেমটা শেষ হয়ে যেত। কিন্তু শুক্রবারে নামায না পড়লে আবার কেমন দেখায়। সপ্তাহে একটা দিন তো ঠিকমতো নামায পড়া দরকার।’
<br>তারপর সে মসজিদে গিয়ে একদম দরজার পাশে মানুষের স্যান্ডেল যেখানে থাকে, সেখানে গিয়ে বসে, যেন সলাত শেষে সালাম ফেরানোর সাথে সাথে সবচেয়ে কম সময়ে মসজিদ থেকে বের হয়ে যেতে পারে। এভাবে সে আল্লাহ (সুবহানা ওয়া তায়ালা) কে বোঝানোর চেষ্টা করে যে সে আসলে আল্লাহ (সুবহানা ওয়া তায়ালা) কে খুশি করার জন্যই মসজিদে এসেছে।
<br>ওপরের তিন ধরনের মানুষ এক ধরনের মানসিক রোগে ভোগে, যাকে Self Delusion বলা হয়। এ ধরনের মানুষ নিজেদের সবসময় বোঝায় যে–তারা একমাত্র আল্লাহর সন্তুষ্টির জন্যই কাজ করে যাচ্ছে–কিন্তু আসলে তাদের কাজের আসল উদ্দেশ্য থাকে অন্য কিছু। এ ধরনের মানুষরা প্রায়ই নিজেদের মনে মনে বলে, ‘আল্লাহ, আপনার জন্যই এটা করলাম কিন্তু। আমাকে আখিরাতে এর প্রতিদান দিয়েন।’ শুধু তা-ই না, তারা মানুষকেও এ ধরনের কথা বলে বেড়ায়, ‘ভাই, আল্লাহর ওয়াস্তে মসজিদে দশ হাজার টাকা দান করলাম, আমার জন্য বেশি বেশি করে দোয়া করবেন, যেন আপনাদের আরও খেদমত করতে পারি।’ এই মানসিক অবস্থার ওপর ভোলতেয়ারের একটা উক্তি আছে:<center><hr>‘The human brain is a complex organ with the wonderful power of enabling man to find reasons for continuing to believe whatever it is that he wants to believe.</center>
<center><hr>فِي قُلُوبِهِم مَّرَضٞ فَزَادَهُمُ ٱللَّهُ مَرَضٗاۖ وَلَهُمۡ عَذَابٌ أَلِيمُۢ بِمَا كَانُواْ يَكۡذِبُونَ ١٠
<hr></center>
<center>তাদের অন্তরে আছে এক অসুখ, তাই আল্লাহ তাদের অসুখকে বাড়তে দেন। এক অবিরাম কষ্টকর শাস্তি অপেক্ষা করছে তাদের জন্য; কারণ, তারা একনাগাড়ে মিথ্যা বলত। আল-বাক্বারাহ: ১০
<hr></center><br>মুনাফিকদের সম্পর্কে একটি গুরুত্বপূর্ণ ব্যাপার জানা থাকা দরকার। মুনাফিকরা দুই ধরনের হয়—১) যারা নিজেরা জানে যে তারা মুসলিম নয় এবং তারা মুসলিম সেজে গুপ্তচরের কাজ করে, ২) যারা মুসলিম, কিন্তু তারা নিজেরা বোঝে না যে তারা আসলে মুনাফিক। <br>মুনাফিকদের সম্পর্কে একটি গুরুত্বপূর্ণ ব্যাপার জানা থাকা দরকার। মুনাফিকরা দুই ধরনের হয়—১) যারা নিজেরা জানে যে তারা মুসলিম নয় এবং তারা মুসলিম সেজে গুপ্তচরের কাজ করে, ২) যারা মুসলিম, কিন্তু তারা নিজেরা বোঝে না যে তারা আসলে মুনাফিক।
দ্বিতীয় ধরনের মুনাফিকদের সম্পর্কে একটা কথা বলে নেওয়া জরুরি। আপনি-আমি কখনোই বলতে পারব না তারা মুনাফিক কিনা। ইসলাম কাউকে অধিকার দেয় না অন্য কাউকে মুনাফিক ঘোষণা দেওয়ার। শুধু গুপ্তচর ধরনের মুনাফিকরা যদি কখনো ধরা পড়ে যায়, শুধু তাদেরই তখন মুনাফিক ঘোষণা দেওয়া যাবে। কিন্তু যারা মুসলিম, যারা এই ধরনের গুপ্তচর নয়, তাদের কখনোই মুনাফিক বলার অধিকার ইসলাম আমাদের দেয় না। কারণ, এই দ্বিতীয় প্রকারের মুনাফিক কারা, সেটা কেউ বলতে পারে না। আমিও এই দ্বিতীয় প্রকারের মুনাফিক হতে পারি, আপনিও হতে পারেন। আল্লাহর দৃষ্টিতে আমাদের মধ্যে কে এই দ্বিতীয় ধরনের মুনাফিক সেটা জানার ক্ষমতা আমাদের কারও নেই। শুধু আমাদের প্রভু আল্লাহ (সুবহানা ওয়া তায়ালা)‌, যিনি আমাদের মনের ভেতরে কী আছে তা ঠিকভাবে জানেন, শুধু তিনিই বলতে পারেন কারা দ্বিতীয় ধরনের মুনাফিক।
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../08/c8p3.html" class="btn">৩য় অংশ</a>
</footer>
    </body>
</html>