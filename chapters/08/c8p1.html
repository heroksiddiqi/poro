<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">কিন্তু তারা মোটেও কিছুই স্বীকার করে না</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<center>وَمِنَ ٱلنَّاسِ مَن يَقُولُ ءَامَنَّا بِٱللَّهِ وَبِٱلۡيَوۡمِ ٱلۡأٓخِرِ وَمَا هُم بِمُؤۡمِنِينَ ٨
<hr></center><center>আর মানুষের মধ্যে কেউ আছে যে বলে, ‘আমরা আল্লাহতে স্বীকার করি এবং শেষদিন স্বীকার করি’–কিন্তু তারা মোটেও ঈমানদার নয়। আল-বাক্বারাহ: ৮
<hr></center> মুত্তাক্বী এবং কাফিরদের পর এবার আল্লাহ ‌(সুবহানা ওয়া তায়ালা) আমাদের মুনাফিক বা ভণ্ডদের সাথে পরিচয় করিয়ে দিচ্ছেন। প্রচলিত অনুবাদে ঈমানের অনুবাদ করা হয় বিশ্বাস। কিন্তু ঈমান মানে শুধু বিশ্বাস নয়, মুখে এবং কাজে-কর্মে স্বীকার করা—এ তিনটির সমন্বয়কে বোঝায়। মুনাফিক হচ্ছে তারা যারা মুখে বলে ঈমান এনেছি, ইসলামের কিছু বাহ্যিক আমল-ও করে, কিন্তু মনে বিশ্বাস রাখে না।
মজার ব্যাপার হচ্ছে মুনাফিকরা কিন্তু বলছে না যে ‘আমি আল্লাহ‌ এবং আখিরাতে স্বীকার করি’ বরং বলছে ‘আমরা’; কেন আমরা? কেন আমি নয়?<br>যেমন ধরুন, আপনার বড় ছেলেকে ডেকে বললেন যে ‘আমি বাজারে যাচ্ছি, তোমরা হোমওয়ার্ক শেষ করে রেখো।’ কিন্তু ফিরে এসে দেখেন বইখাতা যেখানে ছিল, সেখানেই আছে। আপনি যদি তাকে ডেকে জিজ্ঞেস করেন, ‘তুমি হোমওয়ার্ক করেছো?’ সে বলবে, ‘হ্যা! আমরা হোমওয়ার্ক করেছি তো!’ সে শুধু নিজেকেই বাঁচানোর চেষ্টা করবে না, বরং তার সাগরেদকেও কভার দেবে। সে বলবে না, ‘আমি হোমওয়ার্ক করেছি তো’; কারণ, যদি অন্যজন সাথে সাথে বলে ফেলে, ‘কই? আমি তো তোমাকে কিছু করতে দেখলাম না!’ তখন নিজেদের মধ্যে কে বেশি দোষী, তা নিয়ে ঝগড়া লেগে যাবে। এখানে ‘আমরা’ বলে ব্যাপারটা খুব পলিটিকালভাবে সমাধান করা যায়; কারণ, তখন অন্যরা মুখ বন্ধ করে রাখবে। <br>এছাড়া ‘আমরা’এর মাধ্যমে আমরা জানতে পারি যে মুনাফিকরা সংঘবদ্ধ। এরা একা একা মুসলিমদের মধ্যে ঘোরাফেরা করে না। তাদের খারাপ উদ্দেশ্য সফল করার জন্য যে তাদের ঐক্যবদ্ধ হওয়া দরকার, এটা ঠিকই তারা বুঝতে পারে।
<br>বাংলা প্রচলিত অনুবাদ ‘আমরা আল্লাহ ও আখিরাতে বিশ্বাস করি।’ সঠিক হতো যদি আরবী হতো ءَامَنَّا بِٱللَّهِ وَلْيَوْمِ ٱلْءَاخِرِ; কিন্তু আল্লাহ (সুবহানা ওয়া তায়ালা) এখানে দুই বার بِ ব্যবহার করে আমাদের শেখাচ্ছেন যে এই ভণ্ডরা বলছে, ‘আমরা তো আল্লাহতে স্বীকার করিই, আর আখিরাতেও স্বীকার করি, কিন্তু!’ এই ভণ্ডগুলো অল্পবিস্তর পড়াশুনা করে দেখেছে যে শুধু আল্লাহ‌কে স্বীকার করলেই হবে না, মুমিন হবার জন্য আরও শর্ত আছে–আখিরাতেও স্বীকার করতে হবে। এ কারণে তারা বিশেষভাবে বলছে, ‘আমরা কিন্তু আখিরাতেও স্বীকার করি।’ তারা মুসলিমদের কাছে এই ভাব ধরছে যে তারা ইসলাম সম্পর্কে ভালোই জানে।
<br>কেন তারা আখিরাতের কথা বিশেষভাবে বলছে? একদিন আপনি অফিস থেকে বাসায় ফিরে দেখেন আপনার বাচ্চার মুখে চকলেট লেগে আছে। আপনি যদি তাকে জিজ্ঞেস করেন, ‘তুমি কি চকলেট খেয়েছ?’, সে বলবে, ‘নাহ তো! আমি তো চকলেট খাইনি, আর ফ্রিজে যে আইসক্রিমটা ছিল, সেটাও কিন্তু আমি খাইনি।’ এই হচ্ছে মুনাফিকদের অবস্থা।
<br>আরেকটি উল্লেখযোগ্য ব্যাপার হলো, এখানে মুনাফিকরা খুব সাবধানে ঈমানের অন্য শর্তগুলো, যেমন নবী এর উপর বিশ্বাস, আল্লাহ‌ (সুবহানা ওয়া তায়ালা) এর দেওয়া রিযক থেকে দান করা, এই ব্যাপারগুলো নিয়ে কিছু বলছে না। এখান থেকেই তাদের মুনাফেকির পরিচয় পাওয়া যায়। তারা ধর্মকে নিজেদের মতো বানিয়ে, যেগুলো তারা সুবিধার মনে করে, শুধু সেগুলো অনুসরণ করে এবং যেগুলো মানতে কষ্ট হয়, সেগুলো বাদ দিয়ে যায়। এদের ব্যাপারে আল্লাহ (সুবহানা ওয়া তায়ালা) বলছেন,<br>
<center><hr>وَمَا هُم بِمُؤۡمِنِينَ<hr></center><br><center>এই বাক্যটির মুড খুবই কঠোর। এখানে অত্যন্ত কঠিনভাবে ‘না’ বলা হয়েছে। প্রথমে مَا এবং তারপর بِ এই বিশেষ গঠনের বাক্য দিয়ে যে ভাব প্রকাশ পায় তা হলো:  আপনি যদি গলার স্বর উঁচু করে বলেন, ‘ওরা মোটেও কিছুই স্বীকার করে না! কোনোদিনও না!’<hr>
</center></center>يُخَٰدِعُونَ ٱللَّهَ وَٱلَّذِينَ ءَامَنُواْ وَمَا يَخۡدَعُونَ إِلَّآ أَنفُسَهُمۡ وَمَا يَشۡعُرُونَ ٩
<hr></center><center>তারা আল্লাহ এবং মুমিনদের ধোঁকা দিতে চায়। তারা আসলে নিজেদেরই ধোঁকা দেয়, যদিও তারা তা উপলব্ধি করে না। আল-বাক্বারাহ: ৯
<hr></center>এরপর মুনাফিকদের মনের ভেতরে আসলে কি কাজ করে, সেটা আল্লাহ (সুবহানা ওয়া তায়ালা) আমাদের জানিয়ে দিচ্ছেন। এই আয়াতটিতে একটি চিন্তা করার মতো ব্যাপার রয়েছে। মুনাফিকরা আল্লাহকে ধোঁকা দিতে চায়, তার মানে হলো তারা ঠিকই জানে আল্লাহ (সুবহানা ওয়া তায়ালা) আছেন। কীভাবে একজন মানুষ জেনে-শুনে সৃষ্টিকর্তার মতো একজন প্রচণ্ড শক্তিশালী সত্তাকে ধোঁকা দেয়ার কথা চিন্তা করতে পারে? একজন মানুষের মাথায় কিছুটা হলেও যদি বুদ্ধি থাকে তা হলে তার বোঝা উচিত যে আল্লাহকে ধোঁকা দেওয়া তার পক্ষে সম্ভব নয়। তা হলে এই আয়াতে কাদের কথা বলা হচ্ছে যারা নিজেরা উপলব্ধি করে না যে তারা নিজেদেরই ধোঁকা দিচ্ছে?
<br>
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../08/c8p2.html" class="btn">২য় অংশ</a>
</footer>
    </body>
</html>