<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">আমরা কি বোকাদের মতো বিশ্বাস করব
</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<center>وَإِذَا قِيلَ لَهُمۡ ءَامِنُواْ كَمَآ ءَامَنَ ٱلنَّاسُ قَالُوٓاْ أَنُؤۡمِنُ كَمَآ ءَامَنَ ٱلسُّفَهَآءُۗ أَلَآ إِنَّهُمۡ هُمُ ٱلسُّفَهَآءُ وَلَٰكِن لَّا يَعۡلَمُونَ ١٣
<hr></center>
<center>আর যখন তাদের বলা হয়, ‘ঈমান আনো, যেভাবে অন্যরা এনেছে’, তখন তারা বলে, ‘আমরা কি সেভাবে ঈমান আনব, যেভাবে বোকারা ঈমান আনে?’ অবশ্যই না! তারা নিজেরাই বোকা, কিন্তু তারা তা জানে না। আল-বাক্বারাহ: ১৩
<hr></center>আপনি যদি আপনার প্রতিবেশীকে বলেন, ‘চৌধুরী সাহেব, আপনি সলাত পড়েন না কেন? আপনাকে তো এবারের ঈদে কুরবানিও করতে দেখলাম না।’ সে বলবে, ‘আরে ধুর ভাই, নামায-টামায পড়া লাগে না। নামায-রোজা এইসব হচ্ছে ওই সব অর্ধশিক্ষিত মোল্লা টাইপের মানুষদের জন্য, যারা চিন্তা-ভাবনা, জ্ঞানকে প্রসারিত  করতে পারেনি। তারা সৃষ্টিকর্তাকে আমাদের মতো ঠিকমতো উপলব্ধি করতে পারে না। আপনি যত বিজ্ঞান পড়বেন, যত পড়ালেখা করবেন, আপনি তত গভীরভাবে সৃষ্টিকর্তাকে উপলব্ধি করবেন। তখন আর আপনার প্রতিদিন সলাত পড়ার দরকার হবে না। আর বছরে একদিন কুরবানি করে কী হয়। সারা বছর তো কত গরুর মাংস কিনলাম, কত গরিব লোককে টাকাপয়সা দিলাম। এই সব গৎবাঁধা নিয়মের কোনো দরকার নেই। আপনারা বেশি বাড়াবাড়ি করেন।’<br>আরেক ধরনের মানুষ আছে, যারা আপনার সাথে দেখা হলে খাস ইসলামি ভাষায়  বিরাট হাসি দিয়ে বলবে, ‘আস সালামু আলাইকুম ভাই সাহেব, কেমন আছেন? আলহামদুলিল্লাহ, এবার আমার ব্যবসা ভালোই যাচ্ছে। এবার ঈদে ইন শা আল্লাহ আপনার কথা শুনে এতিমখানায় হাজার দশেক টাকা দেব। ঈদে বেড়াতে আসবেন কিন্তু।’ তারপর আপনি যখন চলে যাবেন, সে তার পাশের জনকে নিচু গলায় বলবে, ‘দোস্ত, এই লোকের সাথে দেখা হলেই খালি ইসলাম নিয়ে বুলি শুনতে হয়। আমি আসলে ওনাকে বিদায় করার জন্য এসব বললাম। কোনো চিন্তা করিস না। এবার ঈদে এক বিরাট পার্টি দিবো, কিছু লাল পানিও থাকবে। তোর গার্ল ফ্রেন্ডগুলোকে নিয়ে চলে আয়, সারারাত নাচ-গান হবে। তারপর আমার ড্রাইভার তোদের বাসায় নামিয়ে দিয়ে আসবে।’<br>কিছু মানুষ আছে যারা ইসলামকে মেনে নিয়ে জীবনে বড় বড় ত্যাগ করে। এরা কখনো ‘বন্ধুকে মুখ দেখাব কীভাবে’—এই চিন্তা করে সুদে ধার করে গাড়ি কেনে না। এরা প্রতি মাসে মুখ কালো করে বাড়ি ভাড়া দিয়ে আসে, কিন্তু তারপরেও সুদে জড়াতে হবে বলে সুদে ধার নিয়ে বাড়ি কেনে না। এরা ‘লোকে কী বলবে’—তা ভয় না পেয়ে বরং ‘আমার প্রভু কী বলবেন’—এই লজ্জায় হিজাব করে চলে। এ ধরনের সত্যিকারের মুসলিমদের এই সব চৌধুরী সাহেব টাইপের মানুষরা বোকা মনে করে, আর তারা নিজেদের মনে করে চালাক। এরা মনে করে যে দুনিয়াতেও অনেক ফুর্তি করবে এবং আখিরাতে গিয়ে কোনোভাবে পার পেয়ে বেহেশতে চলে যাবে—এভাবে তারা দুই দিকেই জিতবে। ‘বোকা’ মুসলিমদের মতো এত কষ্ট করে, দুনিয়ার এত মজা ছেড়ে দিয়ে, এত ত্যাগ করে ইসলাম মানার কোনো দরকার নেই। অথচ এই বোকারা জানে না যে রসূলুল্লাহ (সাঃ) বলেছেন,<br><br>
<center><strong>জাহান্নামকে লোভনীয় জিনিস দ্বারা আচ্ছাদিত করে রাখা হয়েছে। আর জান্নাতকে রাখা হয়েছে দুঃখ-কষ্টের আবরণে।
</strong></center><br>
<center><hr> وَإِذَا لَقُواْ ٱلَّذِينَ ءَامَنُواْ قَالُوٓاْ ءَامَنَّا وَإِذَا خَلَوۡاْ إِلَىٰ شَيَٰطِينِهِمۡ قَالُوٓاْ إِنَّا مَعَكُمۡ إِنَّمَا نَحۡنُ مُسۡتَهۡزِءُونَ ١٤
</center>
<center><hr>যখন তারা বিশ্বাসীদের সাথে দেখা করে, তখন বলে, ‘আমরা বিশ্বাসী।’ কিন্তু যখন তারা তাদের শয়তানদের সাথে একা থাকে, তখন বলে, ‘কোনো সন্দেহ নেই, আমরা আসলে তোমাদেরই সাথী, আমরা তো ওদের উপহাস করি মাত্র!’ আল-বাক্বারাহ: ১৪
<hr></center>আরবী ভাষায় শয়তান বলতে সীমালঙ্ঘনকারী, দাম্ভিক এবং স্বৈরাচারকে বোঝানো হয়। শয়তান শব্দটা বেশিরভাগ সময় জ্বিনকে বোঝালেও মানুষও তাদের মধ্যে পড়ে। এখানে শয়তানের বহুবচন শায়াতিন شَيَٰطِين মক্কার মুশরিক সর্দারদের বোঝাতে পারে। আবার এটাও হতে পারে মানুষ নিজে একা তার শয়তানী কুপ্রবৃত্তির মধ্যে ডুবে থাকে, অথবা তার মানুষরূপী শয়তান সঙ্গীদের সাথে থাকে।<br>এ ধরনের মানুষদের নিয়ে কষ্ট পাবেন না। এই ভেবে দুঃখ করবেন না, ‘ওরা তো কত আমোদ-ফুর্তিতে দিন পার করছে। ওদের উপর আল্লাহ (সুবহানা ওয়া তায়ালা) এর গজব পড়ে না কেন?’ কারণ আল্লাহ‌ (সুবহানা ওয়া তায়ালা) বলেছেন,
<center><hr>ٱللَّهُ يَسۡتَهۡزِئُ بِهِمۡ وَيَمُدُّهُمۡ فِي طُغۡيَٰنِهِمۡ يَعۡمَهُونَ ١٥
</center>
<center><hr>আল্লাহই আসলে তাদের সাথে উপহাস করছেন এবং তাদের তিনি কিছু সময় পর্যন্ত সীমালঙ্ঘন করতে ছেড়ে দেন। আল-বাক্বারাহ: ১৫
<hr></center>এই পৃথিবীতে কয়েকটা বছর তারা এসব ভণ্ডামি করে বেড়াবে। তারপর একদিন গিয়ে তারা টের পাবে কী সর্বনাশ করেছে। এদের উদাহরণ হচ্ছে একটা বেয়াদব কুকুরের মতো, যাকে আপনি কোনোভাবেই বশ মানাতে পারছেন না। সে কোনোভাবেই চুপচাপ বসে থাকবে না, খালি গলার দড়ি ধরে টানাটানি করছে। তারপর আপনি তার গলায় একটা ১০০ ফুট লম্বা দড়ি বেঁধে ছেড়ে দিলেন। কুকুরটা যখন একবার-দুইবার টান দিয়ে দেখল সে আর আটকে যাচ্ছে না, সাথে সাথে সে মহা আনন্দে দৌড়াতে  শুরু করল। সে দৌড়াচ্ছে আর দৌড়াচ্ছে, এদিকে মাটিতে পড়ে থাকা দড়ির প্যাঁচ একটা একটা করে কমছে। কুকুরটা তার পুরো শক্তি দিয়ে ছুটে যাচ্ছে, আর একসময় গিয়ে দড়ির সব প্যাঁচ শেষ হয়ে দড়ি টান টান হয়ে গেল, আর–খ্যাঁক! <br><center><hr>أُوْلَٰٓئِكَ ٱلَّذِينَ ٱشۡتَرَوُاْ ٱلضَّلَٰلَةَ بِٱلۡهُدَىٰ فَمَا رَبِحَت تِّجَٰرَتُهُمۡ وَمَا كَانُواْ مُهۡتَدِينَ ١٦
</center><center><hr>তারা পথপ্রদর্শক হিসেবে সঠিক নির্দেশের বদলে ভুল নির্দেশ কিনেছে। তাই তাদের এই ব্যবসায় কোনো লাভ হয়নি এবং তারা কোনোভাবেই সঠিক পথে নেই! আল-বাক্বারাহ: ১৬
<hr></center>এখানে আল্লাহ ‌(সুবহানা ওয়া তায়ালা) তাদেরই ভাষা ব্যবহার করে বলছেন যে এই সব বোকা এবং ভণ্ডরা এই স্বল্পসময়ের পার্থিব জীবনে অল্প কিছু আনন্দ, সম্পত্তি, সম্মান পেতে গিয়ে যে কী অমূল্য জিনিস বিক্রি করে দিলো, সেটা বোঝে না। <br>তারা আল্লাহর আইনের বদলে নিজেরা আইন বানিয়েছে। তারা গণতন্ত্র, সমাজতন্ত্র ইত্যাদি নানারকমের মতবাদের পেছনে দৌড়ে জীবনটাকে শেষ করে দিয়েছে; সাধারণ মানুষের অবস্থার কোনো পরিবর্তন তারা করতে পারেনি। রসূলুল্লাহ (সাঃ) এর শিক্ষাকে অবজ্ঞা করে এরা পৃথিবীর দার্শনিক, চিন্তাবিদ আর বুদ্ধিজীবিদের কাছে ছূটে গেছে। দিন শেষে তারা পৃথিবীতেও সফল হয়নি, আখিরাত-ও হারিয়ে বসেছে।
<br>পৃথিবীতে এখন ৫০০ কোটি মানুষ আছে, যারা ‘লা ইলাহা ইল্লাল্লাহ’ বলার সুযোগ পায়নি। অথচ মুনাফিকরা যেভাবেই হোক, ইসলামকে দেখা ও জানার সুযোগ পেয়েছে। তারপরেও তারা কালিমা পড়ার সুবিধাটা হেলায় হারাচ্ছে। অথচ ইসলাম ঠিকভাবে মানলে শুধু পৃথিবীতেই নয়, তারা আখিরাতেও বিরাট সম্মান, অনন্ত শান্তি এবং বিশাল সম্পত্তি নিয়ে থাকতে পারত। কিন্তু এই সব বোকারা তাদের জীবন নামের ব্যবসায় নেমে ঠিকমতো হিসাব না করেই স্বল্প মেয়াদি লাভ করতে গিয়ে বিরাট অঙ্কের দীর্ঘ মেয়াদি লাভ হারিয়ে ফেলেছে।
<br>জান্নাত বিক্রি করে যারা জাহান্নামে কেনে তাদের চেয়ে বড় অপদার্থ আর কে হতে পারে?
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../10/c10p1.html" class="btn">পরবর্তী অধ্যায়</a>
</footer>
    </body>
</html>