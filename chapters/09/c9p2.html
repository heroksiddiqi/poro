<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">আমরা কি বোকাদের মতো বিশ্বাস করব
</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
অথচ চারদিকে তাকিয়ে দেখুন, তারা কী চরমভাবে ব্যর্থ হয়েছে। আমাদের দেশে ‘আধুনিক’ শিক্ষাব্যবস্থায় শিক্ষিত মানুষরা তাদের স্ত্রীর কাছ থেকে যৌতুক না পেয়ে এসিড মারে, গায়ে আগুন জ্বালিয়ে দেয়, পা কেটে দেয়, এমনকি কেটে চার টুকরো করে নদীতে ফেলে দিয়ে আসে! যেই সব বিশ্ববিদ্যালয় নিয়ে আমাদের এত গর্ব, যাদের শিক্ষাকে আমরা ইসলামের শিক্ষা থেকে বেশি আধুনিক এবং যুগোপযোগী মনে করি, সেই বিশ্ববিদ্যালয়ের ছেলেমেয়েরা ৩১ ডিসেম্বর রাতে পার্টি করে, মদ খেয়ে মাতাল হয়ে হাজার হাজার মানুষের সামনে মেয়েদের কাপড় খুলে নেয়। আমাদের আধুনিক আদালত স্পষ্ট ছবি থাকা সত্ত্বেও সব অপরাধীকে বেকসুর খালাস দিয়ে দেয়।
<br>এত আইন, এত সিকিউরিটি ক্যামেরা, এত শক্তিশালী পুলিশ বাহিনী থাকার পরেও অ্যামেরিকায় ছাত্ররা স্কুলে বন্দুক নিয়ে গিয়ে গুলি করে তাদের সহপাঠীকে মেরে ফেলে। এতসব আধুনিক শিক্ষাও তাদের থামাতে পারে না। সেই দেশে অস্ত্র বহনের স্বাধীনতা মানুষের জীবনের চেয়ে অনেক বেশি দামি।
<br>প্রতিবছর অ্যামেরিকার আর্মিতে প্রায় ২৬,০০০ মহিলা, পুরুষ অফিসারদের দ্বারা যৌন নিপীড়নের শিকার হন, ৬০০০ এর বেশি ধর্ষিত হন। অথচ এরা একে অপরের  সহকর্মী, শত্রু নয়! সেই দেশেই আবার মেয়েদের পুরুষদের সমান অধিকার এবং সম্মান দেওয়া হয় বলে গলাবাজি করা হয়! <br>আইফোন উৎপাদনকারী কোম্পানি অ্যাপল, তাদের একটি অফশোর সাবসিডিয়ারির মাধ্যমে ২০০৯ থেকে ২০১২—পাঁচ বছরে ৩০ বিলিয়ন ডলার আয় করে, একটা টাকাও ট্যাক্স না দিয়ে পার পেয়ে গেছে। একইভাবে তারা গত চার বছরেই অ্যামেরিকাতে ৪৪ বিলিয়ন ডলার (৩০৮ হাজার কোটি টাকা) ট্যাক্স ফাঁকি দিয়েছে। পশ্চিমা দেশে কোম্পানিগুলোকে শক্ত ‘আধুনিক’ আইনের ভেতর রাখার পরেও প্রতিবছর উন্নত দেশগুলোতে বড় বড় কোম্পানিগুলো ১ ট্রিলিয়ন ডলারের বেশি ট্যাক্স ফাঁকি দেয়। এক ট্রিলিয়ন ডলার মানে হচ্ছে পৃথিবীর প্রতিটি মানুষের জন্য বছরে ১০০০ ডলার, প্রায় ৮০,০০০ টাকা। ইসলামের কল্যাণমূলক যাকাতের বদলে মানবরচিত বিধানের সরকারি ট্যাক্সকে কোম্পানিগুলো একধরনের অত্যাচার হিসেবে দেখে এবং ফাঁকি দেয়ার আইনগত রাস্তা খোঁজে। অথচ শোষণমূলক করের বিকল্প যাকাত সমাজে প্রতিষ্ঠিত থাকলে সে টাকা দিয়ে পুরো পৃথিবীতে দরিদ্রতা দূর করে ফেলা যেত। মানুষকে না খেয়ে মরতে হতো না, পৃথিবীর প্রতিটি বাচ্চা পড়াশোনা করার সুযোগ পেত!
<br>চারদিকে এত অরাজকতা, এত দুর্নীতি, এত জঘন্য সব অপরাধ করে মানুষ পার পেয়ে যাচ্ছে। এরপরেও মানুষ স্বীকার করে না যে মানুষের বানানো আধুনিক শিক্ষাব্যবস্থা, আইন, নীতি—সব সম্পূর্ণ বিফল হয়েছে। মানুষের অপরাধ করার প্রবণতা এবং অপরাধের হার কমেনি, মানুষকে ‘মনুষ্যত্ব’ দিয়ে নিয়ন্ত্রণ করা যাচ্ছে না। পাশবিক আচরণ, অশ্লীলতা, বেহায়াপনা দিনে দিনে বাড়ছে। ছড়িয়ে পড়েছে স্কুল-কলেজ-ইউনিভার্সিটি; রাস্তা-ঘাটে, পার্কে, বাসে, মিডিয়াতে। ভারতে ইতিমধ্যেই কারও মাকে, কারও বোনকে, কারও মেয়েকে চলন্ত বাসে ধর্ষণ করে খুন করাটা শখ-আমোদ-আহ্লাদের ব্যাপার হয়ে দাঁড়িয়েছে।<br>আমাদের ছেলে–মেয়েদের দিনে ৮-১০ ঘণ্টা স্কুল, কলেজ, ইউনিভার্সিটিতে আটকে রেখে বাংলা, ইংরেজি, গণিত, পদার্থ, রসায়ন, জীববিজ্ঞান সহ শখানেক বই গিলিয়ে; তারপর আরও ৪-৫ ঘণ্টা কোচিং সেন্টারের রিমান্ডে দিয়ে আমরা তাদের যা শেখাচ্ছি, সেটা কি তাদের ভেতরের নফসকে নিয়ন্ত্রণ করতে শেখায়? অথচ আমরা অবাক হই যখন ১৮-২০ বছর পরে তারা মানুষের মতো দেখতে পশুতে পরিণত হয়!       <br>আমাদের সন্তানরা যখন মাস্টার্স, পিএইচডি উপাধি পায়, তখন গর্বে আমাদের বুক ফুলে যায়। অথচ এই ডিগ্রিগুলো কীভাবে, কম সময়ে, আরও বেশি টাকা কামানো যায়—এটা ছাড়া আর কিছুই শেখায় না। পাশ্চাত্যের কারিকুলাম অনুসরণ করে তৈরি করা ডিপ্লোমা, বিবিএ, বিএসসি, এমবিএ ডিগ্রিগুলোর একটাও কি আমাদের শেখায়—কীভাবে একজন আদর্শ স্বামী বা স্ত্রী হতে হয়? কীভাবে একজন আদর্শ বাবা-মা হতে হয়? কীভাবে একজন আদর্শ সন্তান হতে হয়?
যেসব মানুষ মনে করে তাদের বানানো আইন ও নীতি, আল্লাহ‌ (সুবহানা ওয়া তায়ালা) এর দেওয়া আইন এবং নীতি থেকে বেশি কাজের, তাদের একটা সহজ যুক্তি বোঝা উচিত—যে মহান সত্তা পুরো মহাবিশ্বের প্রতিটি প্রাণী সৃষ্টি করতে পারেন এবং তিনি পুরো প্রাণীজগৎ নিখুঁতভাবে চালাতে পারেন, তাঁর থেকে ভালো কে জানবে মানুষ কিসে ভালো থাকে? <br>যখন পুরো ইউরোপ অন্ধকারে ডুবে ছিল, তখন এক অশিক্ষিত, বর্বর আরব জাতি ইসলামের শিক্ষা পেয়ে নৈতিক এবং সামাজিকভাবে, ন্যায়-ইনসাফ এবং কল্যাণ প্রতিষ্ঠার ভিত্তিতে পৃথিবীর সবচেয়ে উন্নত জাতি হয়ে গিয়েছিল। ইসলামের প্রথম কয়েক শ’ বছরের সাফল্যের ইতিহাস তা-ই বলে। মানুষ যত খারাপ অবস্থায়ই থাকুক না কেন, তাকে নৈতিক এবং সামাজিকভাবে সংশোধন করে, আইন-শৃঙ্খলা এবং ন্যায়বিচার বাস্তবায়ন করতে যে ইসলামের আইন এবং নৈতিকতা কতখানি সফল, সেটা প্রথম প্রজন্মের আরব মুসলিমদের ইতিহাস দেখলেই পরিষ্কার প্রমাণ পাওয়া যায়।
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../09/c9p3.html" class="btn">৩য় অংশ</a>
</footer>
    </body>
</html>