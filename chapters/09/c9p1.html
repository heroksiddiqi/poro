<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">আমরা কি বোকাদের মতো বিশ্বাস করব
</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<center>وَإِذَا قِيلَ لَهُمۡ لَا تُفۡسِدُواْ فِي ٱلۡأَرۡضِ قَالُوٓاْ إِنَّمَا نَحۡنُ مُصۡلِحُونَ ١١
<hr></center>
<center>যখন তাদের বলা হয়, ‘পৃথিবীতে বিশৃঙ্খলা সৃষ্টি কোরো না’, তারা বলে, ‘অবশ্যই না! আমরা শুধুই সংস্কার [শান্তি প্রতিষ্ঠা, সংশোধন] করছি মাত্র!’ আল-বাক্বারাহ: ১১
<hr></center>এবার আল্লাহ (সুবহানা ওয়া তায়ালা) আমাদের মুনাফিকদের এক অদ্ভুত স্বভাবের সাথে পরিচয় করিয়ে দেবেন। এরা দাবি করে যে তারা হচ্ছে মুসলিহুন مُصْلِحُون—অর্থাৎ যারা ভুল জিনিসকে ঠিক করে, ভেঙ্গে পড়া কিছুকে আবার জোড়া লাগায়, দুই পক্ষের মধ্যে শান্তি প্রতিষ্ঠা করে। এখানে আল্লাহ ‌(সুবহানা ওয়া তায়ালা) এমন এক ধরনের মানুষের কথা বলছেন, যারা মনে করে যে তারা সংস্কার করছে, সমাজের দোষ-ত্রুটিগুলো সংশোধন করছে, ইসলামের ‘সমস্যাগুলো’ তারা ঠিক করছে, কিন্তু আসলে তারা বোঝে না যে তারা আসলে নিজেরাই বিশৃংখলা ছড়াতে সাহায্য করছে।
<br>ধরুন, আপনি যদি আপনার মসজিদের সভাপতিকে বলেন, ‘চৌধুরী সাহেব, একি করছেন? মসজিদে যদি এমপিকে ডেকে এনে প্রতি জুমআতে লেকচার দিতে দেন, তা হলে তো শিঘ্রি সে তার দলবল নিয়ে মসজিদেকে তার রাজনৈতিক দলের অফিস বানিয়ে ফেলবে!’ কিন্তু সে বলবে, ‘না ভাই, মসজিদকে শুধুই নামায পড়ার মধ্যে সীমাবদ্ধ করে রাখলে হবে? আস্তে আস্তে আমাদের মসজিদগুলোকে আরও অনেক কাজে লাগাতে হবে। তা হলে মসজিদে অনেক মানুষের আনাগোনা হবে। আর সরকারের সমর্থন পেলে মসজিদের ফান্ডের কোনো অভাব হবে না।’<br>এরপর সে গিয়ে এলাকার এমপির সাথে হাত মিলিয়ে মসজিদকে একটা পুরদস্তুর রাজনৈতিক কেন্দ্র বানিয়ে ফেলবে। এমপি তার ক্ষমতা ব্যবহার করে একদিন মসজিদের বোর্ডের মেম্বার হয়ে যাবে। তারপর প্রতি শুক্রবার জুমআর খুতবায় ইমাম যতটা না আল্লাহ‌ (সুবহানা ওয়া তায়ালা) এর কথা বলবে, তার চেয়ে বেশি করে সেই এমপির গুণগান করবে। এত সবের পরেও মসজিদ অল্প কিছু দান ছাড়া শেষ পর্যন্ত  কোনো বড় ধরনের ফান্ড পাবে না। মাঝখান থেকে এমপির গুণগানে কোনো ভুল হলে, ইমামের চাকরি খেয়ে ফেলার জন্য ওপর থেকে নির্দেশ আসবে।
<br>আপনার এলাকার স্কুলের প্রধান শিক্ষককে গিয়ে আপনি বললেন, ‘চৌধুরী সাহেব! এসব কী শুনছি? আপনারা নাকি বিজ্ঞান বইয়ে বিবর্তনবাদ শেখানো বাধ্যতামূলক করেছেন, যেখানে বলা হয় মানুষ সম্ভবত অন্য প্রাণী থেকে রূপান্তরিত হয়েছে। সৃষ্টিকর্তা নেই, প্রকৃতি আপনা-আপনি সৃষ্টি হয়েছে–এই সব মিথ্যা ধারণা ছোটকালেই বাচ্চাদের মাঝে ঢুকিয়ে দিলে তারা কী শিক্ষা নিয়ে বড় হবে? কী করছেন আপনারা এসব!’ সে বলবে, ‘ভাই, আমাদের ভবিষ্যত প্রজন্মকে যুগোপযোগী বিজ্ঞান শেখাতে হবে। অ্যামেরিকা-ইংল্যান্ডের কারিকুলামের সাথে মিল রাখতে হবে, যাতে করে তারা বিদেশে গিয়ে ক্রেডিট ট্রান্সফার করতে পারে। তা ছাড়া আমরা ছোট বাচ্চাদের ধর্ম শেখানো বাধ্যতামূলক করতে পারি না। তারা ইসলাম শিখবে কী শিখবে না–এটা তো তাদের নিজেদের ব্যাপার। এমন তো হতে পারে যে অনেক ছেলেমেয়ে নাস্তিকের ঘরের, তারা ধর্ম শিখতে চায় না। তাদের তো আমরা ইসলাম শিখতে বাধ্য করতে পারি না।’ এভাবে সে একদল ‘উপদেষ্টার’ পাল্লায় পড়ে–‘প্রগতিশীল স্কুল’ হিসেবে স্কুলের নাম হবে–এই আশায় স্কুলের কারিকুলাম থেকে ‘ইসলাম শিক্ষাকে’ বাদ দিয়ে ‘আধুনিক বিজ্ঞান’এর ছদ্মবেশে ডারউইনিজমের ‘নাস্তিকতার বিজ্ঞান’ ঢুকিয়ে দেবে।<br>এই ধরনের অনেক মানুষ আছে যারা মনে করে যে তারা আসলে সমাজের, দেশের উন্নতি করছে, কিন্তু আসলে তারা তাদের থেকেও চালাক কিছু মানুষদের পলিটিকসের দাবার ঘুঁটি হয়ে সমাজে, দেশে দুর্নীতি-দুর্দশা ডেকে নিয়ে আসছে। এই সব ‘অল্পবিদ্যা ভয়ংকর’ টাইপের মানুষদের উদ্দেশ্য করে আল্লাহ (সুবহানা ওয়া তায়ালা) বলছেন,
<center><hr>أَلَآ إِنَّهُمۡ هُمُ ٱلۡمُفۡسِدُونَ وَلَٰكِن لَّا يَشۡعُرُونَ ١٢
</center>
<center><hr>সাবধান, নিঃসন্দেহে তারা নিজেরাই বিশৃঙ্খলা ছড়ায়, কিন্তু তারা তা বুঝতে পারে না। আল-বাক্বারাহ: ১২
<hr></center>এ ধরনের মানুষরা মনে করে যে ইসলাম কোনো যুগোপযোগী ধর্ম নয়। ইসলামের যে শিক্ষাগুলো রয়েছে, সেগুলো হয়তো ১৪০০ বছর আগে কাজে লাগত, কিন্তু আজকালকার যুগের ‘আধুনিক’ জীবন ব্যবস্থায় তার অনেক কিছুই অচল। এ কারণে তারা ‘আধুনিক’ আইন, শিক্ষাব্যবস্থা, সংস্কৃতি, অর্থনীতি, রাজনীতি, সমাজনীতি—এমন কোনো নীতি নেই, যেটা তারা নিজেরা বানাবে না। তাদের মনের মধ্যে একটা ধারণা বদ্ধমূল যে আল্লাহ ‌(সুবহানা ওয়া তায়ালা) ১৪০০ বছর আগে যেই কুরআন দিয়েছেন, সেটা দিয়ে আজকের যুগের সমাজ, দেশ, অর্থনীতি—এগুলো চালানো সম্ভব নয়। সুতরাং তারা নিজেরাই ইসলামের থেকে ‘ভালো’ কিছু, ‘যুগোপযোগী’ কিছু মানুষকে দিতে পারবে।

<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../09/c9p2.html" class="btn">২য় অংশ</a>
</footer>
    </body>
</html>