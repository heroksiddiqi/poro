<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">কিন্তু কখনো এই গাছের কাছেও যাবে না

</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
মানুষ তার জীবনের প্রথম এবং সবচেয়ে বড় ভুলটা করতে যাচ্ছে। ক্ষমতা এবং অনন্ত সুখের লোভ সামলাতে না পেরে, সে মহান আল্লাহর নিষেধ ভুলে গিয়ে প্রমাণ করতে যাচ্ছে যে, সে আসলে কত দুর্বল এবং কত সহজে শয়তানের ফাঁদে পা দিয়ে নিজের এবং অন্যের সর্বনাশ ডেকে আনে—
<center><hr>وَقُلۡنَا يَٰٓـَٔادَمُ ٱسۡكُنۡ أَنتَ وَزَوۡجُكَ ٱلۡجَنَّةَ وَكُلَا مِنۡهَا رَغَدًا حَيۡثُ شِئۡتُمَا وَلَا تَقۡرَبَا هَٰذِهِ ٱلشَّجَرَةَ فَتَكُونَا مِنَ ٱلظَّٰلِمِينَ ٣٥
</center><center><hr>আমি বলেছিলাম, ‘আদম, তুমি এবং তোমার সঙ্গিনী/স্ত্রী বাগানে শান্তিতে বসবাস করো এবং তোমরা দুজনে এখান থেকে নিঃসঙ্কোচে খাও, যেখান থেকে তোমরা চাও। কিন্তু কখনো এই গাছের কাছেও যাবে না, যাতে করে তোমরা অবাধ্য/সীমালঙ্ঘনকারী হয়ে না যাও।’ আল-বাক্বারাহ: ৩৫<hr></center>আল্লাহ (সুবহানা ওয়া তায়ালা) এখানে আদম (আঃ) কে বলেননি, ‘এই গাছের ফল খাবে না।’ তিনি বলেছেন, ‘এই গাছের কাছেও যাবে না।’ কেন তিনি গাছটার কাছেই যেতে মানা করেছিলেন? আজকের যুগের একটা উদাহরণ দিই—<br>আপনি লাইব্রেরিতে বসে মাথা নিচু করে গভীর মনোযোগ দিয়ে অ্যাসাইনমেন্ট করছেন। এমন সময় আপনার ক্লাসের একজন সহপাঠিনী এসে আপনাকে সুন্দর করে বলল, ‘আমি কি তোমার সাথে বসে এই অ্যাসাইনমেন্টটা করতে পারি?’ আপনি পারফিউমের ঘ্রাণে মাথা উঁচু করে তার দিকে তাকালেন, আর সাথে সাথে আপনার হৃদয় লাফ দিয়ে গলার কাছে উঠে এল। তারপর আপনি দ্রুত ঢোক গিলে সেটাকে আগের জায়গায় পাঠিয়ে দিয়ে বললেন,‘অবশ্যই! এসো, বসো। একসাথে আমরা আরও তাড়াতাড়ি শেষ করতে পারব।’ ইতিমধ্যে আপনার মনের মধ্যে খচখচ করছে, ‘কাজটা কী ঠিক হচ্ছে? আমার কি একটা মেয়ের সাথে বসে কাজ করার কথা?’ আপনি নিজেকে সান্ত্বনা দিচ্ছেন, ‘সমস্যা নেই, একটা অ্যাসাইনমেন্টই তো। আমি তো কোনো অন্যায় করছি না। এর বেশি আর না আগালেই হয়।’ তারপর থেকে তার সাথে ক্লাসে দেখা হলেই আপনি তাকে হাসি মুখে, ‘হাইইই..., কেমন আছো?’ বলেন। তারপর ফেইসবুকে তার সাথে জীবনের কঠিন ব্যাপারগুলো নিয়ে উদাসীন- দার্শনিক মন্তব্য করেন। আর সে আপনার ভাবের গভীরতায় মুগ্ধ হয়; আপনি আরও গভীরে চলে যান। আস্তে আস্তে আপনারা একসাথে ঘোরাঘুরি শুরু করেন, ক্যান্টিনে খাওয়া-দাওয়া। তারপর একদিন মেয়েটার বাসায় গেলেন দাওয়াত খেতে। সেদিন তার বাবা-মা সবাই ছিল। এরপর আরেকদিন গেলেন যেদিন কেউই ছিল না। এরপর...
<br>এ কারণেই আল্লাহ (সুবহানা ওয়া তায়ালা) আমাদের সাবধান করে দিয়েছেন, ‘কাছেও যাবে না।’ তিনি ভালো করে জানেন মানুষের দুর্বলতা কোথায়। এমনকি শয়তানও ভালো করে জানে মানুষের দুর্বলতা কোথায়। সে জানে, মানুষকে পাপের একটু কাছে নিয়ে যেতে পারলেই হলো—তার কাজ শেষ। বাকিটা বোকা আদম সন্তান নিজেই করে ফেলবে।
<br>আল্লাহ (সুবহানা ওয়া তায়ালা) এখানে ‘উসকুন’ ٱسْكُنْ ব্যবহার করেছেন, যার অর্থ বাগানে থাকার নির্দেশটা ছিল অস্থায়ী। আল্লাহ (সুবহানা ওয়া তায়ালা) বলেননি, বাগানটি তাদের সারাজীবনের জন্য দেওয়া হলো। আল্লাহ (সুবহানা ওয়া তায়ালা) জানতেন যে আদম (আঃ) ভুল করবেন এবং বাগানে থাকার অধিকার হারিয়ে ফেলবেন।
<br>দ্বিতীয়ত, নির্দেশটি দেওয়া হয়েছিল আদমকে: أَنتَ وَزَوْجُكَ—‘তুমি এবং তোমার সঙ্গিনী।’ <br>এখান থেকে এটা বোঝা যায় যে বাসস্থানের ব্যাপারে দায়িত্ব স্বামীর, স্ত্রীকে স্বামীর সাথে থাকতে হবে এবং একই সাথে স্বামীর দায়িত্ব স্ত্রীকে সাথে নিয়ে একসাথে থাকা। যদি তাদের দুজনকে আলাদাভাবে বলা হতো, তাহলে তারা দুজনে তাদের ইচ্ছা মতো বাগানের যেখানে খুশি থাকতে পারত। যেমন: খাওয়ার ব্যাপারে আল্লাহ (সুবহানা ওয়া তায়ালা) বিশেষভাবে বলেছেন:<br>كُلَا ‘তোমরা দুজনে খাও।’ <br>এখানে তিনি খাবার স্বাধীনতা দুজনকেই দিয়েছেন। স্ত্রী কী খেতে পারবে এবং কী খেতে পারবে না—তা নিয়ে স্বামীর কিছু বলার অধিকার নেই। এ ছাড়াও আল্লাহ (সুবহানা ওয়া তায়ালা) বলেছেন, رَغَدًا – ইচ্ছেমতো খাও। এই শব্দটির বিশেষত্ব হলো: যার জন্য তাদের কোনোই কাজ করতে হবে না, যা কখনো শেষ  হয়ে যাবে না, বা যার কোনো অভাব হবে না। অর্থাৎ এই বাগানে তাদের জীবন ছিল একেবারে দুশ্চিন্তামুক্ত, কোনো ধরনের পরিশ্রম করতে হতো না খাবার পাওয়ার জন্য, কোনো অভাব ছিল না। সূরা ত্ব-হা-তে এই ঘটনার আরও কিছু বিস্তারিত বর্ণনা আছে—
<center><hr>তারপর আমি বলেছিলাম, ‘আদম, এই হচ্ছে তোমাদের শত্রু—তোমার এবং তোমার সঙ্গিনীর। ও যেন তোমাদের এই বাগান থেকে বের করে দিতে না পারে, এবং তোমাদের অসুখী করতে না পারে। এই বাগানে তোমরা কখনো ক্ষুধার্ত থাকবে না, নগ্নবোধ করবে না, তৃষ্ণার্ত হবে না এবং সূর্যের প্রখর তাপে কষ্ট পাবে না।  ত্ব-হা ২০: ১১৭
</center><center><hr>কিন্তু আদম (আঃ) কে শয়তান এমন লোভ দেখাল, যা থেকে তিনি নিজেকে সংবরণ করতে পারলেন না–
</center><center><hr>আদম, আমি তোমাকে অমরত্ব লাভের জন্য একটা গাছ এবং এক অনন্ত রাজত্ব পাওয়ার উপায় দেখাই? ত্ব-হা ২০: ১২০
<hr></center>যে নগ্নতা তাদের কাছে আগে গোপন ছিল, শয়তান সেটা তাদের কাছে প্রকাশ করে দেওয়ার উদ্দেশ্যে কুমন্ত্রণা দিল, ‘তোমাদের প্রভু এই গাছটা তোমাদের বারণ করেছেন, যাতে করে তোমরা ফেরেশতা হয়ে না যাও, বা তোমরা যেন চিরজীবীদের একজন হয়ে না যাও।’ সে শপথ করল, যে ‘আমি তোমাদের একজন শুভাকাঙ্ক্ষী!’ তাদের সে মিথ্যা দিয়ে ফাঁদে ফেলল। যখন তারা গাছটা থেকে খেল, তখন তাদের নগ্নতা তাদের কাছে প্রকাশ পেয়ে গেল, আর তারা তাড়াতাড়ি বাগান থেকে পাতা দিয়ে তাদের ঢাকতে লাগল।
<br>যে নগ্নতা তাদের কাছে আগে গোপন ছিল, শয়তান সেটা তাদের কাছে প্রকাশ করে দেওয়ার উদ্দেশ্যে কুমন্ত্রণা দিল, ‘তোমাদের প্রভু এই গাছটা তোমাদের বারণ করেছেন, যাতে করে তোমরা ফেরেশতা হয়ে না যাও, বা তোমরা যেন চিরজীবীদের একজন হয়ে না যাও।’ সে শপথ করল, যে ‘আমি তোমাদের একজন শুভাকাঙ্ক্ষী!’ তাদের সে মিথ্যা দিয়ে ফাঁদে ফেলল। যখন তারা গাছটা থেকে খেল, তখন তাদের নগ্নতা তাদের কাছে প্রকাশ পেয়ে গেল, আর তারা তাড়াতাড়ি বাগান থেকে পাতা দিয়ে তাদের ঢাকতে লাগল।
<center><hr>فَأَزَلَّهُمَا ٱلشَّيۡطَٰنُ عَنۡهَا فَأَخۡرَجَهُمَا مِمَّا كَانَا فِيهِۖ وَقُلۡنَا ٱهۡبِطُواْ بَعۡضُكُمۡ لِبَعۡضٍ عَدُوّٞۖ وَلَكُمۡ فِي ٱلۡأَرۡضِ مُسۡتَقَرّٞ وَمَتَٰعٌ إِلَىٰ حِينٖ ٣٦
</center><center><hr>তারপর শয়তান ধীরে ধীরে তাদের পতন ঘটাল, এবং তারা যে অবস্থায় ছিল সেখান থেকে বের করে আনল। আমি বললাম, ‘তোমরা সবাই নেমে যাও এখান থেকে। এখন থেকে তোমরা সবাই একে অন্যের শত্রু। পৃথিবী তোমাদের থাকার জায়গা এবং সেখানে তোমরা কিছু সময়ের জন্য জীবিকা পাবে। আল-বাক্বারাহ: ৩৬
</center>
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../17/c17p2.html" class="btn">২য় অংশ</a>
</footer>
    </body>
</html>