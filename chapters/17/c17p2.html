<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">কিন্তু কখনো এই গাছের কাছেও যাবে না

</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
শয়তান ভালো করে জানত তখন আদম (আঃ) -এর ঠিক কী দরকার ছিল। আদমকে (আঃ) আল্লাহ (সুবহানা ওয়া তায়ালা) অফুরন্ত খাবার এবং শান্তি দিয়েছিলেন। কিন্তু তারপরেও তার দুটা জিনিস ছিল না—অমরত্ব এবং চিরস্থায়ী রাজত্ব। সে জানত যে সে একজন মানুষ এবং একদিন তার এই সব সুখ, অফুরন্ত খাবার, দুঃশ্চিন্তামুক্ত জীবন—এই সবকিছু সে একদিন হারিয়ে ফেলবে। শয়তান খুব ভালো করে বুঝতে পেরেছিল আদম (আঃ) কিসে প্ররোচিত হবে।<br>এই ঘটনা থেকে আমাদের একটা গুরুত্বপূর্ণ ব্যাপার শেখার আছে—ইতিমধ্যেই আমাদের যা আছে, শয়তান আমাদের সবসময় তা হারানোর ভয়ের মধ্যে রাখে। কোনো দুর্ঘটনা হলেও যেন আমরা তা হারিয়ে না ফেলি, সেজন্য যত বেশি করে সম্ভব বিকল্প ব্যবস্থা করার জন্য আরও বেশি দুনিয়ার পেছনে দৌড়ানোর তাগাদা দিতে থাকে। কখনো এ রকম হয়েছে: আপনি একটা নতুন গাড়ি বা বাড়ি কেনার জন্য সিদ্ধান্ত নিলেন। তারপর তার জন্য আপনি বাড়তি কাজ করা শুরু করলেন। চাকরির পাশাপাশি একটা ব্যবসা চালু করলেন। আপনার বাবা-মা,  পরিবার, সন্তানদের সময় না দিয়ে, তাদের চাওয়া-পাওয়া, আনন্দ, ভালবাসা উপেক্ষা করলেন। আরেকটু বেশি আরাম, সুখ এবং নিরাপত্তার স্বপ্নের জন্য?<br>দিন-রাত কাজ করে নিজের শরীরের বারোটা বাজালেন, পরিবারে অশান্তি সৃষ্টি করলেন, আপনার সন্তানদের যখন সময় দেওয়ার কথা, তখন সময় না দিয়ে, তাদের নষ্ট হয়ে যেতে দিলেন। কিন্তু শেষ পর্যন্ত গিয়ে দেখা গেল আপনার ব্যবসাটা আর সফল হলো না, বা আপনার বাড়তি চাকরিটা বেশিদিন থাকল না। মাঝখান থেকে আপনার আমও গেল, ছালাও গেল। অথচ, এসব কিছু না করে আপনি যদি আপনার প্রথম চাকরিটা নিয়েই সন্তুষ্ট থাকতেন, আল্লাহর (সুবহানা ওয়া তায়ালা) প্রতি আস্থা রাখতেন, কাজের বাইরে যতটুকু সময় পাচ্ছেন তা ইসলাম শিখে, নিজের পরিবারকে সময় দিয়ে পার করতেন, তা হলে হয়তো প্রথম চাকরিতেই আপনি  পদোন্নতি পেতেন, সংসারে শান্তি পেতেন, নিজের এবং পরিবারের জন্য জান্নাত নিশ্চিত করার চেষ্টা করতে পারতেন।
<br>মনে রাখবেন, শয়তান সবসময় আপনাকে আরও চাওয়ার, আরও পাওয়ার জন্য উৎসাহ দেবে। আপনার জীবনে যতই থাকুক, আপনি আরও চাইবেন। আপনার সবসময় আরও কিছু পাবার একটা জেদ থাকবে। কারণ, আপনি যখন আপনার জীবন নিয়ে সন্তুষ্ট হয়ে যাবেন, তখন আপনি ধীরস্থির হয়ে যাবেন এবং আল্লাহর (সুবহানা ওয়া তায়ালা) কথা ভাবা শুরু করবেন। যার ফলে আপনার ভেতরে প্রশান্তি আসবে এবং তা আপনার পরিবারের মধ্যে ছড়িয়ে পড়বে। আপনার ছেলেমেয়েগুলো সুস্থ পরিবারে বড় হয়ে আদর্শ মানুষ হবে। তখন তারা সমাজের মধ্যে সুখ, শান্তি ছড়িয়ে দেবে।
<br>মনে রাখবেন, শয়তান সবসময় আপনাকে আরও চাওয়ার, আরও পাওয়ার জন্য উৎসাহ দেবে। আপনার জীবনে যতই থাকুক, আপনি আরও চাইবেন। আপনার সবসময় আরও কিছু পাবার একটা জেদ থাকবে। কারণ, আপনি যখন আপনার জীবন নিয়ে সন্তুষ্ট হয়ে যাবেন, তখন আপনি ধীরস্থির হয়ে যাবেন এবং আল্লাহর (সুবহানা ওয়া তায়ালা) কথা ভাবা শুরু করবেন। যার ফলে আপনার ভেতরে প্রশান্তি আসবে এবং তা আপনার পরিবারের মধ্যে ছড়িয়ে পড়বে। আপনার ছেলেমেয়েগুলো সুস্থ পরিবারে বড় হয়ে আদর্শ মানুষ হবে। তখন তারা সমাজের মধ্যে সুখ, শান্তি ছড়িয়ে দেবে।
<br>অনেকে কুরআনের এই আয়াতগুলো পড়ে প্রশ্ন করেন, ‘আল্লাহ (সুবহানা ওয়া তায়ালা) যদি জানতেনই আদম (আঃ) এই ভুল করবে, তা হলে কী দরকার ছিল এত বড় নাটক করার? বাগানে সেই গাছটা না দিলেই তো আদমের এত বড় সর্বনাশ হতো না, আর আমরা আজকে পৃথিবীতে আসতাম না, এত অন্যায়, কষ্ট সহ্য করতে হতো না।’ মাঝে মাঝেই এ ধরনের প্রশ্ন পাওয়া যায়, ‘শুনুন ভাই, আমি অনেক ইমাম, আলিমকে এই প্রশ্নটা করেছি, কিন্তু কেউ জবাব দিতে পারছে না। আল্লাহ যদি জানেই আমি জাহান্নামে যাব, তা হলে আমার আর ভালো কাজ করে লাভ কী?’ কিংবা ‘আমি তো পরীক্ষা দিতে চাইনি, কেন আমাকে পরীক্ষা দেয়ার জন্য পৃথিবীতে পাঠানো হলো?’
<br>মজার ব্যাপার হচ্ছে, যারা এ ধরনের প্রশ্ন করেন, তারা প্রায় সবাই উচ্চশিক্ষিত। তার মানে এদের কেউই ক্লাস ফাইভ পর্যন্ত পড়ে বলেননি, পরীক্ষা দিতে ভালো লাগে না, বছর বছর পরীক্ষা কঠিন হচ্ছে—আমার ডাক্তার-এনজিনিয়ার হওয়ার দরকার নেই, কঠিন পরীক্ষা দেয়ারও দরকার নেই। এরা কখনোই বলে না, ‘আমি মাস গেলে তো বেতন পাবই, কেন খামোখা এত কষ্ট করে এত কাজ করব?’<br>এরাই বুয়েট কিংবা মেডিকেলে ভর্তির জন্য মাসের পর মাস কোচিং করে। কঠিন কঠিন ভর্তিযুদ্ধে অংশগ্রহণ করে আরও কঠিন পড়াশোনা করবে বলে। এরাই বসকে গিয়ে বলে, নতুন প্রজেক্টটা আমাকে দেবেন স্যার; দরকার হলে সারারাত জেগে কাজ করব; তা-ও আমার প্রতিভা দেখানোর সুযোগ একবার দিন। এদের সবাই হয়তো সফল হতে পারে না, কিন্তু ইচ্ছে থাকে সবারই।<br>পরীক্ষার সাথে সামর্থ্যের সুগভীর সম্পর্ক। সব পরীক্ষা কাগজে-কলমে হয় না। কর্মজীবনে পরীক্ষা হয় কে কত দক্ষতার সাথে কাজ করতে পারে সেটার। যার আনুগত্য থাকে, দক্ষতা এবং নিষ্ঠা থাকে তাদের প্রমোশন হতে থাকে। পরীক্ষা না থাকলে উন্নতি থাকত না, প্রাপ্তিও থাকত না। মানুষকে যে জান্নাতে দেয়া হবে, তার জন্য তার কিছু একটা তো করতে হবে। আদম (আঃ) ভুল করেছিলেন, এবং তাওবা করেছিলেন। একটি পরীক্ষায় খারাপ করলেও অনুতপ্ত হওয়ার আসল পরীক্ষায় তিনি পাশ করে গিয়েছিলেন।
<br>
<blockquote><strong>‘বড় পরীক্ষার বড় প্রতিদান রয়েছে। আল্লাহ (সুবহানা ওয়া তায়ালা) যখন কোনো জাতিকে ভালবাসেন, তখন তার পরীক্ষা নেন। ফলে তাতে যে সন্তুষ্ট, তার জন্য আল্লাহর সন্তুষ্টি রয়েছে। আর যে অসন্তুষ্ট হবে, তার জন্য রয়েছে আল্লাহর অসন্তুষ্টি।’ -সহীহ মুসলিম ২৩৯৬
</strong></blockquote><br>আল্লাহকে প্রশ্ন করার অধিকার যদি কারও থাকে, তা হলে সেটা ছিল আদম (আঃ)-এর। তিনি কিন্তু আল্লাহকে চ্যালেঞ্জ করতে পারতেন, ‘কেন আমাকে এ রকম একটা পরিস্থিতিতে ফেলা হলো? এই গাছটা কেন দেওয়া হলো আমাকে? আমি মানব না!’ কিন্তু তিনি করেননি। বরং তিনি সেই বিখ্যাত দুআ করেছিলেন,
<center><hr>رَبَّنَا ظَلَمۡنَآ أَنفُسَنَا وَإِن لَّمۡ تَغۡفِرۡ لَنَا وَتَرۡحَمۡنَا لَنَكُونَنَّ مِنَ ٱلۡخَٰسِرِينَ
</center><center><hr>ও প্রভু, আমরা নিজেদের ওপরে অন্যায় করে ফেলেছি। আপনি যদি আমাদের ক্ষমা না করেন, আমাদের ওপর করুণা না করেন, তা হলে তো আমরা সর্বহারাদের একজন হয়ে যাব। আল-আরাফ ৭: ২৩
<hr></center>আদম (আঃ) যখন তাঁর ভুল বুঝতে পারলেন, এবং আল্লাহর কাছে সাহায্য চাইলেন, তখন আল্লাহ (সুবহানা ওয়া তায়ালা) তাঁকে এই দুআটির মাধ্যমে শিখিয়ে দিয়েছিলেন কীভাবে তাঁর কাছে সঠিকভাবে ক্ষমা চাইতে হবে।
<center><hr>فَتَلَقَّىٰٓ ءَادَمُ مِن رَّبِّهِۦ كَلِمَٰتٖ فَتَابَ عَلَيۡهِۚ إِنَّهُۥ هُوَ ٱلتَّوَّابُ ٱلرَّحِيمُ ٣٧
</center><center><hr>তারপর আদম তার প্রভুর কাছ থেকে কিছু বাণী পেল এবং তারপর তিনি আদমের ক্ষমাপ্রার্থনা গ্রহণ করলেন—তিনি বারবার ক্ষমা করেন, তিনি নিরন্তর করুণাময়। আল-বাক্বারাহ: ৩৭
</center>
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../17/c17p3.html" class="btn">৩য় অংশ</a>
</footer>
    </body>
</html>