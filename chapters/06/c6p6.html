<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">আমার কাজে লাগবে এমন কিছু কুরআনে আছে কি ?</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
যারা এই ধারণায় বিশ্বাস করে, তাদের আপনি একটা প্রশ্ন করতে পারেন (খুবই আপত্তিকর, কিন্তু তাদের মোটা মাথায় ঢোকানোর জন্য লিখতে বাধ্য হচ্ছি), ‘ভাই, আপনার স্ত্রীকে আমার ভালো লেগেছে। আজকে রাতে আমি তাকে আমার বাসায় নিয়ে যাব। আমার দৃষ্টিতে এটা কোনো অনৈতিক কাজ নয়; কারণ আপনার স্ত্রীরও আমার সাথে যেতে কোনো আপত্তি নেই। মাঝখান থেকে আপনি কোনো বাধা দিলে, সেটা একটা অনৈতিক ব্যাপার হবে; কারণ, আপনি আমার এবং আপনার স্ত্রীর চাওয়ার মধ্যে বাধা দিতে পারেন না।’ দেখবেন, তাদের নৈতিকতা কোথায় যায়। তাদের যুক্তি অনুসারে যদি পৃথিবীর বেশিরভাগ মানুষ চলত, তা হলে মানব সমাজগুলো একেকটা চিড়িয়াখানা হয়ে যেত, যেখানে মানুষ আর বানরের মধ্যে কোনো পার্থক্য থাকত না।’<br>কানাডাতে ১৬০০ জন মানুষকে নিয়ে এক গবেষণায় দেখা গেছে নাস্তিকরা নৈতিকতা এবং মূল্যবোধের বিচারে ঈশ্বরে বিশ্বাসীদের থেকে অনেক ক্ষেত্রে আশংকাজনকভাবে খারাপ। যেমন: ক্ষমা, নম্রতা, ধৈর্য, উদারতার মাপ কাঠিতে ঈশ্বরে বিশ্বাসীদের থেকে নাস্তিকরা প্রায় অর্ধেক।<br>এ কারণেই আল্লাহ (সুবহানা ওয়া তায়ালা) আমাদের সূরা বাকারার শুরুতেই বলে দিয়েছেন যে আল্লাহ (সুবহানা ওয়া তায়ালা) আমাদের সবসময় দেখছেন—এই ব্যাপারে যারা সবসময় পূর্ণ সচেতন থাকে, যারা মানুষের চিন্তার বাইরে এমন সব বিষয়ে বিশ্বাস করতে পারে, যারা সালাতকে তাদের জীবনে দৃঢ়ভাবে প্রতিষ্ঠা করে, যারা নিজেদের সম্পদকে আল্লাহ (সুবহানা ওয়া তায়ালা) এর দেওয়া উপহার মনে করে মানুষকে বিলিয়ে দিতে পারে এবং যারা নবী (সাঃ) এবং তার আগে পাঠানো ঐশীবাণীর ওপর বিশ্বাস রাখতে পারে—তারাই তাদের প্রভুর কাছ থেকে আসা সঠিক পথে আছে এবং তারাই নিশ্চিতভাবে সফল।
<br>আল্লাহ (সুবহানা ওয়া তায়ালা) এখানে মুত্তাক্বীদের—যারা তাদের জীবনে সফল হতে পারে—তাদের مُفْلِحُون বলে সম্বোধন করেছেন, যা ف ل ح মূল থেকে এসেছে। এর একটি শব্দ ফাল্লাহ মানে কৃষক বা চাষি। কৃষক তার কাজের প্রতিদান সপ্তাহে বা মাসে একবার পায় না। সে দীর্ঘ পরিশ্রম করে জমি চাষ করার পর আশা নিয়ে বুক বেঁধে থাকে যে একদিন ভালো ফলন হবে। কৃষক জানে যে সে নিজে শুধু পরিশ্রম করলেই হবে না। তার আল্লাহ (সুবহানা ওয়া তায়ালা) এর অনুগ্রহ দরকার—ঠিকমত রোদ এবং যথেষ্ট বৃষ্টি দরকার। না হলে তার এত পরিশ্রম সব বিফলে যাবে।
আল্লাহ (সুবহানা ওয়া তায়ালা) এখানে মুফ্লিহুন শব্দটি ব্যবহার করে মুত্তাক্বীদের পরিষ্কার করে জানিয়ে দিচ্ছেন যে তাদের জীবনটা মোটেও সহজ হবে  না। তাদের যদি জান্নাত পেতে হয়, তা হলে তাদের যথেষ্ট পরিশ্রম করতে হবে এবং শুধু পরিশ্রম করলেই হবে না, আল্লাহ (সুবহানা ওয়া তায়ালা) এর অনুগ্রহ না পেলে তাদের সব পরিশ্রম বিফলে যাবে। তারা লম্বা পরিশ্রম করার পর একদিন গিয়ে বিরাট প্রতিদান পাবে। তাই মুত্তাক্বীদের কৃষকদের মতো ধৈর্য ধরতে হবে, একটানা পরিশ্রম করে যেতে হবে এবং আল্লাহ (সুবহানা ওয়া তায়ালা) এর অনুগ্রহের ওপর নির্ভর করতে হবে।
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="c7p1.html" class="btn">পরবর্তী অধ্যায়</a>
</footer>
    </body>
</html>