<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">ওরাই শেষ পর্যন্ত সফল হবে</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<p> <center>وَٱلَّذِينَ يُؤۡمِنُونَ بِمَآ أُنزِلَ إِلَيۡكَ وَمَآ أُنزِلَ مِن قَبۡلِكَ وَبِٱلۡأٓخِرَةِ هُمۡ يُوقِنُونَ ٤</center><hr><center>(হে মুহাম্মাদ) যারা তোমার ওপর যা অবতীর্ণ হয়েছে এবং তোমার আগে যা অবতীর্ণ হয়েছে তা-তে ঈমান আনে, এবং যারা আখিরাতে নিশ্চিতভাবে বিশ্বাস করে।
<center> আল-বাক্বারাহ: ৪
</center>

</center><hr>
প্রশ্ন আসে, কেন আমাদের কুরআনের পাশাপাশি আগে যে কিতাবগুলো নাযিল হয়েছিল সেগুলোতে বিশ্বাস করতে হবে? এর মানে কি আমাদের তাওরাত, যাবুর, ইনজিল এগুলো সব পড়তে হবে? আমাদের কি ইহুদীদের মতো তাওরাতে যা আছে সেটা মানতে হবে? খ্রিষ্টানদের মতো গস্পেলে যা আছে সেগুলো মানতে হবে? আজকে যারা ইহুদি এবং খ্রিষ্টান, তারা কি তা হলে আল্লাহর দেওয়া ধর্মের উপর আছে এবং তাদের কি কুরআন মানার কোনো প্রয়োজন নেই? তারা কি মুসলিমদের মতোই জান্নাতে চলে যাবে?<br><br>
কেন আল্লাহ (সুবহানা ওয়া তায়ালা) একবারে মানুষকে কুরআন না দিয়ে বিভিন্ন সময়ে বিভিন্ন ধর্মগ্রন্থ দিলেন? একবারে আদম (আঃ) কে কুরআন দিয়ে পাঠালে কি সব ঝামেলা শেষ হয়ে যেত না? আমরা কি তা হলে সবাই এক ধর্মের অনুসারী হয়ে মারামারি বন্ধ করে শান্তিতে থাকতে পারতাম না?  <br><br>
প্রথমে একটা মজার ব্যাপার: এখানে বলা আছে, ‘যা তোমার ওপর অবতীর্ণ হয়েছে এবং যা তোমার আগে অবতীর্ণ হয়েছে।’ এখানে কোথাও বলা নেই: ‘যা তোমার পরে অবতীর্ণ হবে’ বা ‘যা তোমার পাশাপাশি আরেকজনের উপর অবতীর্ণ হবে।’ এর মানে দাঁড়ায়: যে সব আহমাদিয়া/কাদিয়ানিরা মনে করে তাদের ‘নবী’র কাছে আল্লাহ (সুবহানা ওয়া তায়ালা) নতুন বাণী পাঠিয়েছিলেন, তাদের সব যুক্তি সূরা বাকারার শুরুতেই ভেঙে দেওয়া হয়েছে। এমনকি যেসব শিয়ারা মনে করে আলী  এর নবী হওয়ার কথা ছিল; ফেরেশতা জিবরাঈল ভুল করে মুহাম্মাদ (সাঃ) –কে কুরআন দিয়ে এসেছিল—তাদের এইসব ভ্রান্ত যুক্তিও এখানে ভেঙে দেওয়া হয়েছে। সূরা বাকারার ২, ৩, ৪−মাত্র এই তিনটি আয়াতে মহান আল্লাহ একদম নাস্তিকতা থেকে শুরু করে ইসলামের যতগুলো বিকৃত গোত্র রয়েছে, তাদের সবার খেল খতম করে দিয়েছেন!
আল-কুরআনে এ রকম আরও অনেক আয়াত রয়েছে যেখানে আল্লাহ (সুবহানা ওয়া তায়ালা) পরিষ্কার করে বলে দিয়েছেন যে নবী মুহাম্মাদ (সাঃ) এর পরে আর কোনো রসূল আসবে না, কোনো বাণী পাঠানো হবে না।    <br><br>
আপনার গুরুপূজারী সূফী বন্ধুদেরও বলুন যে তাদের গুরু এবং পীরের কাছে আল্লাহ (সুবহানা ওয়া তায়ালা) যে ঐশী বাণী পাঠান না, সেটা কুরআনে পরিষ্কার করে বলা আছে। কুরআন মুত্তাক্বীদের জন্য একটি সম্পূর্ণ পথনির্দেশ। এর পরে আমাদের আর কোনো ঐশী বাণীর দরকার নেই।
আমাদের সঠিক ধারণা থাকা দরকার তাওরাত এবং ইনজিল কী। তাওরাত হচ্ছে পাঁচটি হিব্রু বাইবেল, যেগুলোর ইংরেজি সংস্করণ হচ্ছে: Genesis, Exodus, Leviticus, Numbers, Deuteronomy—এগুলো ইহুদীদের মূল ধর্মগ্রন্থ। এগুলোকে একসাথে The Old Testament বলা হয়।     <br><br>
ইনজিল Gospel নামে পরিচিত–Matthew, Mark, Luke, and John। এগুলো মূলত খ্রিষ্টানদের ধর্মগ্রন্থ। এগুলোর ব্যাপারে মুসলিম স্কলারদের অবস্থান হলো: ঈসা (আঃ) –কে যে ইনজিল দেওয়া হয়েছিল, সেটা হারিয়ে গেছে এবং গস্পেল বলতে যা এখন মানুষের কাছে আছে সেগুলো সব মানুষের লেখা, অনুবাদ এবং অনুবাদের অনুবাদ। মূলভাব বিকৃতির পরেও এর মধ্যে কিছুটা হলেও আল্লাহর (সুবহানা ওয়া তায়ালা) বাণী থাকতে পারে।
আমাদের বিশ্বাস করতে হবে যে কুরআনই আল্লাহ (সুবহানা ওয়া তায়ালা) এর পাঠানো একমাত্র ঐশীবাণী নয়। আল্লাহ (সুবহানা ওয়া তায়ালা) মানুষকে সঠিক পথ দেখানোর জন্য এর আগেও বাণী পাঠিয়েছেন। নবী মূসা (আঃ) এর কাছে তাওরাত এসেছিল, নবী ঈসা (আঃ) এর কাছে ইনজিল এসেছিল। আমাদের বিশ্বাস করতে হবে যে, আল্লাহ (সুবহানা ওয়া তায়ালা) আমাদের আগেও মানুষকে পথ দেখিয়েছেন বিভিন্ন নবী এবং বাণীর মাধ্যমে। একদম প্রথম মানুষ আদম (আঃ) থেকে শুরু করে আজকে আমাদের সভ্যতা পর্যন্ত সব জাতি আল্লাহ (সুবহানা ওয়া তায়ালা) এর কাছ থেকে পথনির্দেশ পেয়েছে।
</p><!--Do not Put Anything Bellow This-->
<br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../06/c6p2.html" class="btn">২য় অংশ</a>
</footer>
    </body>
</html>