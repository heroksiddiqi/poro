<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">ওরাই শেষ পর্যন্ত সফল হবে </h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<p>
    এমনকি তারা তাদের কাছে থাকা তাওরাত এবং ইনজিলগুলোও (গস্পেল) আসলে ঠিকমত পড়েনি। পড়লে দেখত যে আজকের বিকৃত তাওরাতে কীভাবে আল্লাহ (সুবহানা ওয়া তায়ালা) এবং নবীদের (আঃ) নামে জঘন্য মিথ্যা কথা প্রচার করা হচ্ছে। যেমন:<br>
১) ইয়াকুব (Jacob) আল্লাহ (সুবহানা ওয়া তায়ালা) এর সাথে কুস্তি করে জিতে গিয়েছিলেন! তারপর তাকে নতুন নাম ‘ইসরাইল’ দেওয়া হয়েছিল।<br><br>
২) আল্লাহ (সুবহানা ওয়া তায়ালা) মানুষকে সৃষ্টি করে ভুল করেছিলেন, অনুতপ্ত হয়েছিলেন এবং তাঁর অন্তরে গভীর বেদনা হয়েছিল!    <br><br>
এই বাইবেলগুলো মহান আল্লাহ (সুবহানা ওয়া তায়ালা) কে এতটাই নিচে নামিয়েছে যে তাঁর এবং তাঁর সৃষ্টির মধ্যে আর খুব একটা পার্থক্য বাকি রাখেনি। আজকাল পশ্চিমা চলচ্চিত্রে ‘গডকে’ মেঘের ওপরে সাদা দাড়িওলা, আলখাল্লা পরা, মধ্যবয়স্ক এক বিশাল মানুষের আকৃতিতে দেখানো হয়। দেখানো হয় যে তিনি স্বর্গে গিয়ে মানুষের সাথে কথা বলছেন, হেঁটে বেড়াচ্ছেন। এগুলো সবই বাইবেলের (তাওরাতের) বিকৃত ধারণা থেকে এসেছে। এগুলো দেখতে দেখতে আমাদের মনের ভেতরে ব্যাপকভাবে শিরকের অনুপ্রবেশ ঘটেছে।  <br><br>
আমরা মুসলিমরা কোনোভাবেই আল্লাহকে (সুবহানা ওয়া তায়ালা) নিয়ে কখনোই এভাবে চিন্তা করি না। দ্বন্দ্ব-বিদ্বেষ কিংবা ভুল করার মতো মানবীয় সীমাবদ্ধতা থেকে আল্লাহ (সুবহানা ওয়া তায়ালা) সম্পূর্ণভাবে পবিত্র। আল্লাহ (সুবহানা ওয়া তায়ালা) এর অসাধারণ সংজ্ঞা সূরা ইখলাসে দেওয়া আছে। ইসলামে আল্লাহ (সুবহানা ওয়া তায়ালা) সম্পর্কে বলা সবকিছু পবিত্র এবং যুক্তিযুক্ত।  <br><br>
৩) লূত নবীকে তাঁর নিজের মেয়েরা মদ খাইয়ে মাতাল বানিয়ে তাঁর সাথে রাতে শুয়েছিল! এভাবেই তিনি তাঁর নাতিদের বাবা হয়েছিলেন!     <br><br>
—এ রকম একটি, দুটি নয়, শত শত জঘন্য, অশ্লীল ঘটনায় ভরা বিকৃত তাওরাত বাজারে পাওয়া যাচ্ছে। এগুলোতে নবীদের মিথ্যা অপবাদ দিয়ে, তাঁদের একদম নিচে নামিয়ে দিয়েছে। অথচ মহান আল্লাহ (সুবহানা ওয়া তায়ালা) পৃথিবীতে সবচেয়ে যোগ্য, পবিত্র মানুষদেরই নবী হিসেবে মনোনীত করতেন। বর্তমানের তাওরাত এবং ইনজিলের কিছু নির্দেশ দেখলেই পরিষ্কারভাবে বোঝা যায় যে, সেটা কোনোভাবেই আল্লাহ (সুবহানা ওয়া তায়ালা) এর বাণী হতে পারে না।  <br><br>

<blockquote> ‘‘মিদিয়নীদের প্রতিটি শিশু ছেলেকে হত্যা করো এবং প্রতিটি মহিলাকে হত্যা করো, যারা কুমারী নয়। কুমারীদের বাঁচতে দিতে পার। </blockquote>
<blockquote> ‘‘তোমরা যখন সেই দেশের শহরগুলো দখল করবে, তখন সেখানে শ্বাস নেয় এমন কাউকে জীবিত রাখবে না।    </blockquote>
ইহুদি এবং খ্রিষ্টানদের ধর্মগ্রন্থে এইসব ভয়াবহ কথা লেখা থাকার পর তারাই আবার ইসলাম ধর্মকে বর্বর, মধ্যযুগীয়, আগ্রাসী ধর্ম বলে দাবি করে এবং আমাদের প্রিয় নবী মুহাম্মাদ (সাঃ) -কে ক্ষমতালোভী, বর্বর, পাষণ্ড মানুষ হিসেবে কালিমা লেপনের চেষ্টা করে! আরও বড় লজ্জার ব্যাপার: তাদের আক্রমণে মুসলিমরা আমতা আমতা করে পালিয়ে যায়। আল্লাহ (সুবহানা ওয়া তায়ালা) যেখানে কুরআনে বলেন— <hr>
ধর্মের ব্যাপারে কোনো জবরদস্তি নেই— <br><sub> আল-বাক্বারাহ: ২৫৬
</sub><hr><hr>যদি তারা শান্তি চুক্তি করতে ইচ্ছা প্রকাশ করে, তবে তুমিও তা করতে ইচ্ছা প্রকাশ করবে এবং আল্লাহর ওপরে ভরসা রাখো।   <br><sub>আল আনফাল ৮: ৬১
</sub><hr>যিনি এক ধর্মগ্রন্থে যুদ্ধের মতো কঠিন মুহূর্তেও সীমালঙ্ঘন করতে নিষেধ করেছেন, তিনি কীভাবে তাঁরই পাঠানো আরেকটি ধর্মগ্রন্থে শিশুদের হত্যা করার নির্দেশ, বিবাহিত মেয়েদের মেরে ফেলে শুধু কুমারী মেয়েদেরই বাঁচিয়ে রাখার নির্দেশ দিতে পারেন? সৃষ্টিকর্তা মানুষের মতো নন যে, মাথা গরম অবস্থায় তিনি খুনোখুনির নির্দেশ দেন, আর পরে মাথা ঠাণ্ডা হলো শান্তিপ্রিয়ভাবে যুদ্ধ করার নির্দেশ দেবেন। একজন সৃষ্টিকর্তার বাণীর মধ্যে কখনোই অসঙ্গতি থাকতে পারে না, সেটা হাজার বছরের ব্যবধানে অবতীর্ণ হলেও। যদি থাকে, তা হলে সেটা আর সৃষ্টিকর্তার বাণী নয়, বরং সেটা মানুষের রচনা।  <br><br>
পুরুষদের মাথায় যত নোংরা ফ্যান্টাসি আছে, তার সব আপনি বাইবেলে পাবেন, কিছুই বাকি নেই। বাইবেলের গ্রন্থগুলো পুরো মাত্রায় পর্নোগ্রাফি। আপনি কখনোই বাইবেলের বইগুলো আপনার ছোট বাচ্চাদের সাথে বা কিশোর বয়সের ছেলে-মেয়েকে নিয়ে একসাথে বসে পড়তে পারবেন না।  <br><br>
অথচ কুরআন পড়ে দেখুন। পুরো কুরআনে কোনো জায়গায়, কোনো ধরনের গোপন অঙ্গের কথা, নারী-পুরুষের অন্তরঙ্গতার সরাসরি বর্ণনা খুঁজে পাবেন না। আল্লাহ (সুবহানা ওয়া তায়ালা) অত্যন্ত মার্জিত শব্দ ব্যবহার করে, সর্বোচ্চ শালীনতা বজায় রেখে আমাদের যৌনতা সম্পর্কে ইসলামের বিধিনিষেধগুলো শিখিয়েছেন। একজন আরব কিশোর–কিশোরীর কখনোই কুরআন পড়ে মাথা খারাপ হয়ে যাওয়ার কোনো সম্ভাবনা নেই। একজন আরব বাবা-মা রমযানের তারাবীতে তাদের ছেলে-মেয়েদেরকে সাথে নিয়ে গিয়ে, পাশাপাশি দাঁড়িয়ে পুরো কুরআন খতম শুনে আসতে পারেন, কিন্তু কখনো লজ্জাজনক পরিস্থিতিতে পড়েন না।    <br><br>
মুসলিমরা কখনোই বিশ্বাস করে না যে, আজকের ইহুদি এবং খ্রিষ্টানদের ধর্মীয় গ্রন্থে যে বাণী পাওয়া যায়, তা অবিকৃতভাবে আল্লাহর (সুবহানা ওয়া তায়ালা) বাণী। কুরআনের ভাষা এবং আজকালকার তাওরাত, ইনজিলের ভাষার মধ্যে এতই আকাশ-পাতাল পার্থক্য যে, সেগুলো পড়লেই বোঝা যায়—প্রচলিত এই তিন ধর্মগ্রন্থের উৎস একই সত্তা নন।      <br><br>
এখন প্রশ্ন আসে, কেন আল্লাহ‌ (সুবহানা ওয়া তায়ালা) আদম (আঃ) কে একবারে কুরআন দিয়ে পাঠালেন না? প্রথমে কুরআন দিয়ে পাঠালেই তো এত ধর্ম তৈরি হতো না? বিভিন্ন ধর্মের মানুষদের মধ্যে এত মারামারি হতো না।       <br><br>
আল্লাহ (সুবহানা ওয়া তায়ালা) মানুষকে পথনির্দেশ তখনই দেন, যখন সেই পথনির্দেশের প্রয়োজন মানুষের হয় এবং মানুষের তা বুঝে বাস্তবায়ন করার মতো অবস্থা থাকে। যেমন: আদম (আঃ) কে যে ধর্মীয় নিয়মকানুন দেওয়া হয়েছিল, সেই নিয়ম অনুসারে ভাই-বোন বিয়ে করতে পারত। যদি তাঁকে আজকের কুরআন দেয়া হতো, তা হলে আদম (আঃ) এর ছেলেমেয়েদের পর আর কোনো বংশধর আসত না। মানব জাতি এক প্রজন্মের পরেই পৃথিবী থেকে নিশ্চিহ্ন হয়ে যেত। তাওরাতে মূসা (আঃ) কে একটি শারিয়াহ বা আইন-কানুন দেওয়া হয়েছিল। কুরআনে সেই শারিয়াহকে যুগোপযোগী করার জন্য এবং সামাজিক-রাজনৈতিক ব্যাপারগুলো মীমাংসা করার জন্য আরও উন্নত শারিয়াহ দেওয়া হয়েছে।
</p><!--Do not Put Anything Bellow This-->
<br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../06/c6p4.html" class="btn">৪র্থ অংশ</a>
</footer>
    </body>
</html>