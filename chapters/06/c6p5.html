<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">আমার কাজে লাগবে এমন কিছু কুরআনে আছে কি ?</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<strong>আখিরাতে গভীর বিশ্বাস—কেন মুত্তাক্বী হওয়ার জন্য একটা শর্ত? কেন আল্লাহ (সুবহানা ওয়া তায়ালা) একে এত বেশি গুরুত্ব দিয়েছেন যে তিনি কুরআনের শুরুতেই এই ব্যাপারটি পরিষ্কার করে জানিয়ে দিয়েছেন?</strong><br>
যতক্ষণ পর্যন্ত কেউ জাহান্নামের ভয়ংকর শাস্তি মনেপ্রাণে উপলব্ধি করতে না পারছে এবং জান্নাতের সুখের ওপর নির্দ্বিধায় বিশ্বাস করতে না পারছে, ততক্ষণ পর্যন্ত তাকে ধর্ম শিখিয়ে কোনো লাভ হবে না। ধর্ম তার কাছে শুধুই কিছু তত্ত্ব কথা হয়ে থাকবে। ধর্মীয় নিয়মকানুনগুলো মানার জন্য সে কোনো আগ্রহ খুঁজে পাবে না। যতক্ষণ পর্যন্ত অন্য মানুষ তাকে দেখতে পাচ্ছে, ততক্ষণ পর্যন্ত সে ভালো মানুষের মুখোশ পরে থাকবে, কিন্তু তারপর একা হলেই তার আসল চেহারা বের হয়ে যাবে। দেশের আইন-কানুন তাকে হয়তো সমাজে, ঘরের বাইরে অন্যায় করা থেকে দূরে রাখতে পারে। কিন্তু কোনো নির্জন রাস্তায়, অন্ধকার পার্কে, ঘরের ভেতর, পরিবারের সাথে, নিজের সাথে জঘন্য কাজ করা থেকে তাকে আটকাতে পারবে না। এর জন্য একমাত্র সমাধান হচ্ছে তাকওয়া এবং বিশেষ করে আখিরাতের প্রতি প্রচণ্ড বিশ্বাস।
<br>আখিরাতের ওপর মানুষের বিশ্বাস তৈরি করতে না পারলে কী হয়, তার ভয়াবহ উদাহরণ পাশ্চাত্যের দেশগুলো। কঠিন আইন, আইনশৃঙ্খলা বাস্তবায়নবাহিনী, রাস্তা-ঘাটে, দোকানপাটে সিকিউরিটি ক্যামেরার কোনো অভাব নেই। কিন্তু তারপরেও সেখানে যেসব জঘন্য অন্যায় হয় এবং যে পরিমাণে হয় তা যেকোনো মুসলিম দেশের পরিসংখ্যানকে বহুগুণে ছাড়িয়ে যাবে। শুধু অ্যামেরিকাতেই প্রতি ৬ জন নারীর একজন ধর্ষিতা হন। বছরে ২ লক্ষ ৯৩ হাজার ৬৬টি ধর্ষণ হয়, প্রতি ২ মিনিটে একটি! সংখ্যাগুলো এখনই ভয়াবহ লাগছে? অথচ সেখানে ৬৮% ধর্ষণের ঘটনা পুলিশের কান পর্যন্ত পৌঁছে না।<br>সুইডেন বিশ্বের সবচেয়ে নিরাপদ, বসবাসযোগ্য, সুখময় ৫টি দেশের মধ্যে একটি। সেখানে শিক্ষার হার সবচেয়ে বেশি ৯৯%; বিজ্ঞান এবং প্রযুক্তিতে এটি ইউরোপের দ্বিতীয় শীর্ষতম দেশ। পৃথিবীতে সবচেয়ে বেশি যে দেশ দান করে সেটা সুইডেন। কিন্তু সেই দেশে ধর্ষণের পরিমাণ পুরো ইউরোপে সবচেয়ে বেশি, এমনকি ইংল্যান্ডের মতো নৈতিক অবক্ষয়ে নষ্ট হয়ে যাওয়া একটি দেশের থেকেও দ্বিগুণ। শুধু শিক্ষা, বিজ্ঞান, প্রযুক্তি, অর্থ, বিত্ত, আইন,শৃঙ্খলা থাকলেই যে মানুষকে পশু হওয়া থেকে আটকে রাখা যায় না, তার সবচেয়ে বড় প্রমাণ সুইডেন। আরও উল্লেখযোগ্য হলো, সুইডেন বিশ্বের প্রধানতম নাস্তিকপ্রধান দেশ।<br>ইংল্যান্ডে প্রতি ২০ জনের একজন কিশোর-কিশোরী যৌন অত্যাচারের শিকার হয়, এবং প্রতি তিনজনে একজন কাউকে কিছু জানায় না। অ্যামেরিকাতে প্রতিবছর বাচ্চাদের নিয়ে বানানো পর্নোমুভি থেকে ২০ বিলিয়ন ডলার ব্যবসা হয়। এই হলো আধুনিক দেশের কঠিন আইনশৃঙ্খলা ব্যবস্থা থাকার পরের অবস্থা। আখিরাতের প্রতি বিশ্বাস না থাকলে মানুষ যে নিকৃষ্টতম পশু হয়ে যেতে পারে, তার উদাহরণ হলো এসব ধর্মবিমুখ পাশ্চাত্য দেশগুলো।
<br>নাস্তিকদের মধ্যে একটা ধারণা আছে যে নাস্তিকরা নৈতিকভাবে ধার্মিকদের থেকে অপেক্ষাকৃত ভালো হয়। তাদের দৃষ্টিতে মুসলিমরা হচ্ছে অর্ধশিক্ষিত, বর্বর ধরনের, নিচু নৈতিকতার মানুষ; এরা চারটা বিয়ে করে, বউদের ঘরে আটকে রাখে, সন্তানদের শিক্ষিত হতে দেয় না। এ কারণে নাস্তিকরা প্রচার করে— ‘মানুষের ভালো থাকার জন্য ধর্মীয় বইগুলোর কোনো দরকার নেই। মানুষ নিজেই নৈতিক নিয়ম-কানুন তৈরি করতে পারে এবং প্রত্যেক মানুষের অধিকার আছে তার নিজের নৈতিকতার ধারণা এবং মূল্যবোধ অনুসারে জীবনযাপন করার। ধর্ম কারও ওপর নৈতিকতা, মূল্যবোধ জোর করে চাপিয়ে দিতে পারে না। এটা অন্যায়।’
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="c6p6.html" class="btn">৬ষ্ঠ অংশ</a>
</footer>
    </body>
</html>