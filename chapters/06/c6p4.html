<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">ওরাই শেষ পর্যন্ত সফল হবে</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<p>
<b>অনেকে প্রশ্ন করেন—আল্লাহ (সুবহানা ওয়া তায়ালা) কেন একটাই ধর্ম দিলেন না? কেন ইহুদি, খ্রিষ্টান, ইসলাম, হিন্দু এতগুলো ধর্ম দিলেন?
</b> <br>
প্রথমত, আল্লাহ (সুবহানা ওয়া তায়ালা) মোটেও এতগুলো ধর্ম দেননি। আদম (আঃ) থেকে শুরু করে মুহাম্মাদ (সাঃ) পর্যন্ত আল্লাহ মানুষকে একটাই ধর্ম দিয়েছেন—ইসলাম; যার অর্থ আল্লাহ (সুবহানা ওয়া তায়ালা) এর সন্তুষ্টির কাছে আমাদের আত্মসমর্পণ। মানুষই হয় নিজেরা নিজেদের সুবিধার্থে নতুন ধর্ম সৃষ্টি করেছে, নয়তো আদি ধর্মগ্রন্থগুলো বিকৃত করে ধর্ম বিকৃত করেছে। <br><br>
ধর্মগুলোর নাম দেখলেই আপনি বুঝতে পারবেন যে সেই ধর্মগুলো আসলে মানুষের বানানো। জুডায়িজম (ইহুদি) ধর্মের নাম এসেছে জুডা নামের একটি গোত্র থেকে। খ্রিষ্টানরা নাম নিয়েছে ‘খ্রিষ্ট’ থেকে। বাইবেলের কোথাও আপনি এই নামগুলো খুঁজে পাবেন না। হিন্দু ধর্মের নাম এসেছে সিন্ধু নদের প্রাচীন ফার্সী ‘হিন্দাস’ থেকে। ইসলাম একমাত্র ধর্ম যার নাম সেই ধর্মের মূলগ্রন্থে সৃষ্টিকর্তা নিজেই বলে দিয়েছেন। বাকি সব ধর্মের নাম মানুষের দেওয়া। তাওরাত, ইনজিল, যবুর, কুরআন—সব ধর্মগ্রন্থ একটাই ধর্ম প্রচার করে গেছে—ইসলাম।<br>
এখানে আল্লাহ يُوقِنُونَ ব্যবহার করেছেন, যা ইয়াকিন থেকে এসেছে। এর অর্থ কোনো ব্যাপারে একেবারে সন্দেহাতীতভাবে বিশ্বাস করা। যেমন: আমরা জানি আগুনে হাত দিলে হাত পুড়ে যাবে। এ নিয়ে আমাদের কারও কোনো সন্দেহ নেই। আমরা এটা কোনো কারণে এতটাই সন্দেহাতীতভাবে বিশ্বাস করি যে আমরা কেউ কৌতূহলের বসেও আগুনে হাত দিয়ে দেখতে যাব না—সত্যিই হাত পোড়ে কি না। ইয়াকিন হচ্ছে ঠিক এই ধরনের সন্দেহাতীতভাবে বিশ্বাস করা।
এখানে আল্লাহ (সুবহানা ওয়া তায়ালা) বলছেন যে মুত্তাক্বীরা সন্দেহাতীতভাবে আখিরাতে বিশ্বাস করে, অর্থাৎ তাদের মনে কোনো সন্দেহই নেই যে একদিন সব ধ্বংস হয়ে যাবে, তাদের আবার জীবিত করা হবে, তাদের সব কাজের বিচার হবে। তারা যেন একদম নিজের চোখে জাহান্নামের ভয়ংকর আগুন দেখতে পায়, একদম নিজের কানে জান্নাতের ঝর্ণার কলকল ধ্বনি শুনতে পায়।
একবার আমার হাতে গাড়ির রেডিয়েটর বার্স্ট করেছিল। রেডিয়েটরের ভেতরে প্রচণ্ড চাপে অতি উত্তপ্ত পানি থাকে। সেই পানি লেগে পুরো হাত, ঘাড়ের চামড়া ঝলসে গিয়েছিল। গরুর গলায় যেমন একগাদা চামড়া ঝুলে থাকে, সেরকম আমার হাতের থেকে একগাদা চামড়া ঝুলত। ছোট বাচ্চারা ভয়ে আমার কাছে আসত না। আমি তিন দিন, তিন রাত যতক্ষণ জেগে থাকতাম প্রচণ্ড ব্যথায় গোঙাতাম। আল্লাহ (সুবহানা ওয়া তায়ালা) এভাবে আগুনের একটা স্যাম্পল এই পৃথিবীতেই দেয়ার পরে আমার জাহান্নামের আগুন সম্পর্কে ইয়াকিন না হলেও, যথেষ্ট কঠিন ধারণা হয়ে গিয়েছিল।<br>একইভাবে জান্নাত কেমন হবে, সে সম্পর্কে কিছুটা ধারণা পেতে হলো এবং জান্নাতে যাওয়ার জন্য যথেষ্ট আগ্রহ তৈরি করতে হলো, আমাদের সবার উচিত আল্লাহ (সুবহানা ওয়া তায়ালা) এর তৈরি এই অসাধারণ সুন্দর পৃথিবীটা ঘুরে দেখা এবং সৃষ্টিজগতকে গভীরভাবে পর্যবেক্ষণ করা। আল্লাহ (সুবহানা ওয়া তায়ালা) পৃথিবীটাকে অনেক সুন্দর করে বানিয়েছেন, যেন আমরা জান্নাত কত সুন্দর হবে, সেটা কিছুটা হলেও ধারণা করতে পারি। তিনি জানেন যে চোখে না দেখলে আমাদের জন্য কোনো কিছু বিশ্বাস করা কঠিন এবং সেটা পাওয়ার জন্য যথেষ্ট আগ্রহ তৈরি করা আরও কঠিন। এ কারণেই তিনি পৃথিবীকে অসম্ভব সুন্দর করে সৃষ্টি করেছেন, যা দেখে আমরা তাঁর অসাধারণ সৃষ্টিকুশলতায় মুগ্ধ হয়ে, তাঁর প্রতি শ্রদ্ধায় অবনত হয়ে যাব এবং জান্নাতে যাবার জন্য এমন আগ্রহ তৈরি করতে পারব যে দুনিয়ার কামনা–বাসনা–মোহ কোনোটাই আমাদের জান্নাতে যাওয়ার জন্য আপ্রাণ চেষ্টা করা থেকে দূরে রাখতে পারবে না।
<br>কয়েক বছর আগেও আমি জান্নাতের কথা খুব একটা ভাবতাম না। তারপর একদিন আমি লেক ডিসট্রিক্টে গেলাম। বিশাল এক পাহাড়ে চার ঘণ্টা উঠে সামনে তাকিয়ে দেখলাম যতদূর চোখ যায় খোলা নীল আকাশের নিচে বিশাল সব পাহাড়ের সারি এবং তার মাঝখানে এক পরিষ্কার নীল হ্রদ। হঠাৎ করে এই প্রচণ্ড সৌন্দর্যের মুখোমুখি হয়ে আমি ‘থ’ হয়ে গেলাম।
জান্নাতের বর্ণনা দেওয়া একের পর এক আয়াত আমার মনের মধ্যে আসতে লাগল। ভিজে আসা চোখে আমি তাকিয়ে থাকলাম আর আফসোস করতে থাকলাম, আল্লাহ (সুবহানা ওয়া তায়ালা) কতবার বলেছেন এই অসাধারণ সৌন্দর্য আমি লক্ষ-কোটি বছর, অনন্তকাল উপভোগ করতে পারব—দরকার আমার পক্ষ থেকে একটু চেষ্টা, একটু ত্যাগ—কিন্তু আমি সেটা করিনি।
<br>
</p><!--Do not Put Anything Bellow This-->
<br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../06/c6p5.html" class="btn">৫ম অংশ</a>
</footer>
    </body>
</html>