<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">ওরাই শেষ পর্যন্ত সফল হবে </h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<p>
    এই বিশ্বাসের মধ্যে দুটো ব্যাপার রয়েছে:  <br>
১) প্রথমত, এটা মানা যে আজকে যে তাওরাত এবং ইনজিল বাজারে পাওয়া যায়, সেগুলোর মধ্যে কিছুটা হলেও আল্লাহ (সুবহানা ওয়া তায়ালা) এর বাণী থাকতে পারে এবং আমাদের সেগুলোর প্রতি সম্মান দেখাতে হবে। অ্যামেরিকার কোনো এক পাদরি তার দলবল নিয়ে কুরআন পোড়ায় দেখে, আমরাও তার মতো বাইবেল পুড়িয়ে দেখিয়ে দেব না যে, আমরাও মুসলিমের বাচ্চা!
আমরা তাদের ধর্মের বইয়ের প্রতি শ্রদ্ধা রাখি। কোনো খ্রিষ্টান কুরআন পুড়িয়ে নিচে নামতে পারে, কিন্তু আমরা বাইবেল পুড়িয়ে তাদের স্তরে নামব না। <br>
২) আমাদের এটা সবসময় মনে রাখতে হবে যে ইহুদি এবং খ্রিষ্টানদের বিশ্বাস ভুল। তারা আল্লাহর (সুবহানা ওয়া তায়ালা) এককত্বে বিশ্বাস করছে না, মুহাম্মাদ (সাঃ) কে রাসূল হিসেবে বিশ্বাস করে না। আমরা মুসলিম। আমরা পৃথিবীর সবচেয়ে সৌভাগ্যবান জাতি। পৃথিবীতে আরও ৫০০ কোটি মানুষ আছে যারা ‘লা ইলাহা ইল্লাল্লাহ’ বলার সৌভাগ্য পায়নি। <br><br>
খ্রিষ্টান এবং ইহুদি বনী আদমেরা কিছু প্রতারকের পাল্লায় পড়ে ভুল রাস্তায় চলে গেছে। আমাদের দায়িত্ব তাদের ডাক দিয়ে এনে, ভালো করে বুঝিয়ে-শুনিয়ে সঠিক পথে নিয়ে আসা। ভালো করে বোঝানোর পরেও তারা যদি না আসে, তা হলে সেটা তাদের ব্যাপার। আমরা তাদের ওপর জবরদস্তি করতে পারব না; কারণ, জোর করে ঈমান আনানো যায় না। একজন বিপদে পড়া মানুষকে জোর করলে সে হয়তো মুখে মুসলিম হওয়ার ঘোষণা দেবে, কিন্তু তার অন্তরে বিশ্বাস থাকবে না। এমন মানুষদের মুনাফিক বলে, মুসলিম না। যারা সব বোঝানোর পরেও ইসলাম গ্রহণ করবে না, আমরা তাদের সাথে রসূলুল্লাহ (সাঃ) এর শেখানো আদর্শ ও নীতির অনুসারে আচরণ করব।      <br><br>
রাসূল মুহাম্মাদ (সাঃ) এর জন্মের অনেক আগে থেকে শুরু করে আজ পর্যন্ত যে তাওরাত এবং ইনজিল পাওয়া যায়, সেগুলোতে ব্যাপক পরিবর্তন এবং বিকৃতি করা হয়েছে। এগুলো আর মৌলিক, অবিকৃত অবস্থায় নেই। আমরা কেবল মৌলিকভাবে এ গ্রন্থগুলোকে ঐশী গ্রন্থ হিসেবে বিশ্বাস করব, তবে সেগুলো পড়ে কোনো সিদ্ধান্তে পৌঁছানো যাবে না।  <br><br>অধুনা কিছু মুসলিম আছেন, যারা শখের বসে তাওরাত বা ইনজিল কিনে পড়েছেন। কিন্তু তারপরে তাদের মাথা গেছে একদম তালগোল পাকিয়ে। তারা কোনটা ইসলাম, কোনটা ইহুদি, কোনটা খ্রিষ্ট ধর্ম—সেসব নিয়ে গণ্ডগোল পাকিয়ে ফেলেছেন। যেমন: কুরআন, তাওরাত এবং ইনজিলে আপনি নবী ইবরাহীম (আঃ) এর তিন ধরনের জীবনী পাবেন। আপনি যদি তিনটাই পড়েন, তা হলে তাঁর সম্পর্কে আপনার ধারণা একেবারে গোলমাল পাকিয়ে যাবে। আপনি মনে করা শুরু করবেন যে তিনি হয়তো ইহুদি ছিলেন। তিনি হয়তো একসময় মূর্তিপূজারি ছিলেন এবং পরে আল্লাহ (সুবহানা ওয়া তায়ালা) তাকে পথ দেখিয়েছিলেন।     <br><br>
আজকাল অনেক আধুনিক মুসলিম তাওরাত, ইনজিল পড়ে দাবি করা শুরু করেছে যে আজকের মুসলিম, ইহুদি এবং খ্রিষ্টানরা সবাই আসলে এক নবী ইবরাহীম (আঃ) এর উম্মত এবং আমরা তার ধর্মের ওপরেই আছি। সুতরাং খ্রিষ্টান এবং ইহুদীরা কেউই ভুল পথে নেই, তারা সবাই জান্নাতে চলে যাবে। সুতরাং, তাদের কারও ধর্ম পরিবর্তন করার কোনোই দরকার নেই। এ ধরনের মানুষরা আগেও ছিল, এখনো অনেক আছে। তাদের জন্য আল্লাহ (সুবহানা ওয়া তায়ালা) এর জবাব: <hr>তারা বলে, ‘তোমরা ইহুদি বা খ্রিষ্টান হয়ে যাও, সঠিক পথ পাবে’, বলো (মুহাম্মাদ), ‘কখনোই না! আমরা ইবরাহীমের মিল্লাত অনুসরণ করি। এটাই সঠিক। সে কখনোই মুশরিক (বহু ঈশ্বরবাদী, মূর্তিপূজারি) ছিল না।’ <sub>আল-বাক্বারাহ: ১৩৫
</sub> <hr>ইহুদীরা দাবি করে, তাদের তাওরাতে কোনো বিকৃতি নেই এবং তা আল্লাহ (সুবহানা ওয়া তায়ালা) এর বাণী। আজকাল অনেক মুসলিমও ইহুদীদের কথা শুনে ভাবছে, আমাদেরও তাওরাত পড়া উচিত। এ ধরনের মানুষরা কখনো কুরআন ঠিকমতো বুঝে পড়েনি।
<hr>তোমরা (বিশ্বাসীরা) কি আশা করো যে ওরা তোমাদের বিশ্বাস করবে যখন ওদের মধ্যে একদল আল্লাহর বাণী শুনত এবং তারপর তা বোঝার পর তারা  তা জেনে বুঝেই বিকৃত করত, যখন ওরা তা ঠিকই জানত?  <sub> আল-বাক্বারাহ: ৭৫
</sub> <hr>
</p><!--Do not Put Anything Bellow This-->
<br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../06/c6p3.html" class="btn">৩য় অংশ</a>
</footer>
    </body>
</html>