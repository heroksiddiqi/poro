<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">আল্লাহর কাছ থেকে আমরা কী পেয়েছি ?</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
আল্লাহ (সুবহানা ওয়া তায়ালা) আমাদের সবসময় সলাত এবং যাকাত, এই দুটোই একসাথে করতে বলে দেখিয়ে দিয়েছেন যে ইসলাম শুধু কোনো ব্যক্তিগত ধর্ম নয়, শুধু কোনো মানবধর্মও নয়। ইসলামে এই দুটোরই একটি চমৎকার ভারসাম্য রয়েছে। মানুষের নৈতিক ও সামাজিক পরিবর্তনে অন্যান্য ধর্মগুলোর সম্পূর্ণ বিফল হবার একটি বড় কারণ হচ্ছে, সেই ধর্মগুলো এই ভারসাম্যটি বজায় রাখতে পারেনি। যার কারণে অনেক মানুষ, ‘কেন ধর্ম মানতে হবে? ধর্ম মেনে কী লাভ? মানুষের তো কোনো উপকার হচ্ছে না?’—এই ধারণা থেকে ধর্ম ছেড়ে দূরে চলে যান; কারণ, তারা ধর্মের মধ্যে দেশের অসহায়, গরিব মানুষদের প্রতি কিছু করার জন্য কোনো তাগিদ খুঁজে পান না। আবার অনেক ধর্মের মানুষ ধর্ম মেনে মানুষের উপকার করেও, নিজের নফসকে নিয়ন্ত্রণ করতে বিফল হন; কারণ, তারা ধর্মের মধ্যে নিজেকে পরিশুদ্ধ করার নিয়মগুলো কিছুই অনুসরণ করেন না, বা ভুল পদ্ধতি অনুসরণ করেন। যার ফলাফল হচ্ছে আশ্রমের গুরুদের এবং চার্চের পাদরিদের ব্যাপক ব্যভিচার, এমনকি ধর্ষণের ঘটনাগুলো।
<br>ইহুদীদের একটা বিরাট অংশ তাদের তাওরাতকে পরিবর্তন করে তার মধ্য থেকে সলাতকে বাদ দিয়ে দিয়েছিল। কুরআন এসে তাদের আবার সলাত পড়ার কথা মনে করিয়ে দিয়েছে। তবে তাওরাতের একদল অনুসারী ইহুদীরা সলাত পড়াকে ধরে রেখেছিল এবং তারা এখনো তিন ওয়াক্ত সলাত পড়ে এবং আমাদের মতোই সলাতে দাঁড়িয়ে বুকে হাত দিয়ে তিলাওয়াত করে, তারপর সিজদা দেয়। আবার কিছু ইহুদি গোত্র আগে সিজদা দেয়, তারপর রুকু করে। আবার কিছু গোত্র রুকুই করে না, শুধু সিজদা দেয়।
<br>এই আয়াতে আল্লাহ (সুবহানা ওয়া তায়ালা) বনী ইসরাইলকে আদেশ করেছেন, যেন তারা মুসলিমদের সাথে সলাতে যোগ দেয় এবং মুসলিমদের সলাতের নিয়ম অনুসারে সলাত পড়া শুরু করে, মুসলিমদের মতো রুকু করা শুরু করে। তাদের ভেতরে যে একদল দাম্ভিক মানুষ ছিল, যারা সাধারণ গরিব মানুষদের সাথে একসাথে কাঁধে কাঁধ মিলিয়ে দাঁড়িয়ে কিছু করার কথা চিন্তাও করতে পারত না, তাদের সেই দম্ভকে এই আয়াতে গুঁড়িয়ে দেওয়া হয়েছে। জামআতে সলাত পড়ার গুরুত্বকে এই আয়াতে আরেকবার জোর দেওয়া হয়েছে, যেটা শুধু বনী ইসরাইলিরাই নয়, অনেক মুসলিমরাও আজকে ভুলে গেছে।
<br>একাকী নয় কেন? কেন রুকুকারীদের সাথে রুকু করতে হবে? এক চমৎকার ব্যাখ্যায় রসূলুল্লাহ (সাঃ) বলেন, <br><strong>‘যেকোনো গ্রাম বা মরু-অঞ্চলে তিনজন লোক বাস করলে এবং সেখানে জামাতে সলাত কায়েম না করা হলে, শয়তান তাদের ওপর প্রভুত্ব বিস্তার করে ফেলে। সুতরাং তোমরা জামাতবদ্ধ হও; কেননা, ছাগল পালের মধ্য হতে নেকড়ে সেই ছাগলটিকে ধরে খায়, যে পাল থেকে দূরে দূরে থাকে।
</strong><br>জামাতে সলাত পড়া মানে সামাজিকীকরণ। মসজিদে আসা মুসল্লিদের মধ্যে দেখা হবে, কথা হবে, কুশলাদি কিংবা মত বিনিময় হবে। জামাতে সলাত যে শুধু আমাদের আল্লাহর (সুবহানা ওয়া তায়ালা) কাছে নিয়ে যায় তা নয়, একইসাথে আমাদের মুসলিম ভাইদের কাছে নিয়ে যায়, সামাজিক সম্পর্ক সৃষ্টি করে। ইসলামের অন্য সব বিধানের মতো সলাতের, বিশেষ করে অন্য মানুষের সাথে জামাতে সলাত পড়ার পার্থিব উপকারিতা আছে অনেক। বিজ্ঞানীরা দেখেছেন যখন মানুষ দলগতভাবে শারীরিক কাজ করে সেটা:
<br>১. স্মার্টনেস বাড়ায়। আত্মকেন্দ্রিক মানসিকতা দূর করতে সাহায্য করে।      <br><br>
২. হৃদরোগ, কিছু ক্যান্সার, অস্টিওপোরোসিস, রিউমাটয়েড আরথারাইটিস, আলিঝিমারস ডিজিস, বিষণ্ণতা, উচ্চ রক্তচাপ, ইনফ্লুয়েঞ্জা ইত্যাদি রোগের প্রাদুর্ভাব বা সম্ভাব্যতা কমায়।     <br><br>
৩. ভালো ঘুম হতে সাহায্য করে।    <br><br>
৪. হঠাৎ মৃত্যুর ঝুঁকি কমায়, গড় আয়ু বাড়ায়।  <br><br>
ইসলাম তাই দুনিয়া ও আখিরাত—উভয়ের কল্যাণ অর্জনের জন্য পাঁচ ওয়াক্ত সলাত  মাসজিদে গিয়ে একসাথে জামাতে আদায় করাকে সুস্থ দেহের পুরুষ মুসলিমদের জন্য আবশ্যক করেছে।
<center><hr>أَتَأۡمُرُونَ ٱلنَّاسَ بِٱلۡبِرِّ وَتَنسَوۡنَ أَنفُسَكُمۡ وَأَنتُمۡ تَتۡلُونَ ٱلۡكِتَٰبَۚ أَفَلَا تَعۡقِلُونَ ٤٤
<hr></center><center>কীভাবে তোমরা অন্যদের ভালো কাজ করার উপদেশ দাও এবং নিজেরাই তা করতে ভুলে যাও, যেখানে কিনা তোমরাই কিতাব পড়ো? তোমাদের কি কোনো বিবেক-বুদ্ধি নেই? আল-বাক্বারাহ: ৪৪
<hr></center>এটি একটি ভয়ংকর আয়াত। আমরা যারা ইসলাম নিয়ে কথা বলি, লেখালেখি করি, মাঝে মাঝে ফেইসবুকে ইসলাম নিয়ে দুই-চার পয়সার স্ট্যাটাস দিই, তাদের জন্য এটি একটি ভয়ংকর সাবধান বাণী। অনেককেই দেখা যায়, ইসলাম নিয়ে জ্ঞান ছাড়াই অনেক কথা বলে। এরা যখনই সুযোগ পায়, সেটা নিজের বাসায় বা আত্মীয়ের বাসায় হোক, অফিসে বা মসজিদে হোক, তার অপরিচিত কিছু একটা দেখলেই তারা ভ্রু-কুঁচকে হতাশামাখা চেহারা বানিয়ে বলে, ‘না, না, এটা হারাম। ইসলামে এটা করতে মানা করা আছে ...’
<br>অথচ এ ধরণের মানুষদের নিজেদের জীবনে ইসলামের শিক্ষাকে বাস্তবায়ন করার কোনো খবর নেই। নিজেরা হয়তো এখনো প্রতিদিন সময়মতো পাঁচ ওয়াক্ত সলাত পড়াও শুরু করেনি। মাসে খুব বেশি হলে কয়েকদিন ফজরের ওয়াক্তে উঠতে দেখা যায়। গত পাঁচ বছরে একবারও যাকাত দিয়েছে কি না তার হদিস নেই। <br>অথচ এরা যেখানেই সুযোগ পায়, ইসলামের অগভীর জ্ঞান কপচে বেড়ায়। এই আয়াতে আল্লাহ (সুবহানা ওয়া তায়ালা) সেই সব বনী ইসরাইল টাইপের মুসলিমদের সাবধান করে দিচ্ছেন যে যদি নিজেদের আল্লাহর (সুবহানা ওয়া তায়ালা) ধর্ম প্রচার করার জন্য যোগ্য বলে সত্যিই দাবি করো, তা হলে আগে আয়নায় নিজের দিকে তাকিয়ে দেখো—নিজে কতখানি মুসলিম হতে পেরেছ?
<br>তবে, এই আয়াতের অর্থ এই নয় যে যতদিন পর্যন্ত আমি নিজে আদর্শ মুসলিম হতে না পারছি, ততদিন পর্যন্ত আমি ইসলাম নিয়ে মুখ খুলব না। বরং এটি শয়তানের একটি কৌশল, যেন সে মানুষকে একধরনের হীনমন্যতায় ভুগিয়ে সারাজীবন নিজেকে নিয়ে ব্যস্ত রাখতে পারে এবং ইসলামের প্রচারকে সীমাবদ্ধ করে দিতে পারে। আমরা কেউ কোনোদিনও এমন অবস্থায় যেতে পারব না যে সেদিন আমরা নিজেদের একজন আদর্শ মুসলিম, উঁচু পর্যায়ের মুমিন বলে দাবি করতে পারব।
<br>যদি আমরা এই ভেবে ইসলামের প্রচারে কাজ করা বন্ধ করে দিই, তা হলে ইসলামের প্রসারে ব্যাপক ঘাটতি পড়বে। তাই আমাদের খেয়াল রাখতে হবে— আমরা যেন অন্তত ইসলামের মূল পাঁচটি ভিত্তি সঠিকভাবে নিজেদের জীবনে বাস্তবায়ন করি। ইসলামের অন্যান্য বিষয়গুলো মেনে চলার মানসিক প্রস্তুতি যেন আমাদের থাকে। যেটা হারাম বলে আমরা মানুষকে সাবধান করছি, সে হারামে নিজেরা যেন জড়িয়ে না যাই। যে কাজটা ওয়াজিব বলে আমরা অন্যদের শেখাই সেটা যেন আমরা নিজেরা করি। নাহলে বুঝতে হবে আমরা মুনাফেকের মতো আচরণ করছি।

<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../19/c19p1.html" class="btn">পরবর্তী অধ্যায়</a>
</footer>
    </body>
</html>