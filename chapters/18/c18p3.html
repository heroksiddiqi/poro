<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">আল্লাহর কাছ থেকে আমরা কী পেয়েছি ?</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
রসূল (সাঃ) বলেছেন, আল্লাহ তার ক্ষমতার কসম করে প্রতিজ্ঞা করেন যে তাঁর বান্দাকে দুই দুনিয়ায় একসাথে ভীতিহীন কিংবা নিরাপদ থাকতে দেবেন না। যে এই পৃথিবীতে আল্লাহকে ভয় করবে না, সে শেষ বিচারের দিন ভীত হবে। যে এই পৃথিবীতে আল্লাহকে ভয় করবে তার কিয়ামতের দিন ভয়ের কিছু থাকবে না।
<center><hr>وَءَامِنُواْ بِمَآ أَنزَلۡتُ مُصَدِّقٗا لِّمَا مَعَكُمۡ وَلَا تَكُونُوٓاْ أَوَّلَ كَافِرِۢ بِهِۦۖ وَلَا تَشۡتَرُواْ بَِٔاُيَٰتِي ثَمَنٗا قَلِيلٗا وَإِيَّٰيَ فَٱتَّقُونِ ٤١ وَلَا تَلۡبِسُواْ ٱلۡحَقَّ بِٱلۡبَٰطِلِ وَتَكۡتُمُواْ ٱلۡحَقَّ وَأَنتُمۡ تَعۡلَمُونَ ٤٢
<hr></center><center>তোমাদের কাছে যা ইতিমধ্যে আছে, তাকে সমর্থন করে আমি এখন যা অবতীর্ণ করেছি, তা-তে তোমরা বিশ্বাস করো। আর যারা একে অবিশ্বাস করে, তাদের মধ্যে তোমরা সবার প্রথম হোয়ো না। আমার বাণীকে সামান্য কিছুর জন্য বিক্রি কোরো না। আর আমাকে নিয়ে, শুধুই আমাকে নিয়ে সবসময় সাবধান থাকো। সত্যকে মিথ্যা দিয়ে ঘোলা করবে না, এবং জানার পরেও সত্যকে ঢেকে রাখবে না। আল-বাক্বারাহ: ৪১-৪২
<hr></center>আমরা আগেই বলেছি ইসলাম মুহাম্মাদ (সাঃ) প্রচারিত নতুন কোনো ধর্ম নয়। ইবরাহীম, ইয়াকুব, মূসা এবং ঈসা, আল্লাহ (সুবহানা ওয়া তায়ালা) তাদের সবার ওপরে শান্তি দিন—সবাই একটা ধর্মই প্রচার করে গেছেন। ইসলাম শব্দের অর্থ: আল্লাহ (সুবহানা ওয়া তায়ালা) -এর ইচ্ছার কাছে নিজেকে পুরোপুরি আত্মসমর্পণ করা।
<br><br>আত্মসমর্পণ মানে কী? ধরুন, আপনি ব্যাংকে চাকরি করেন। অনেকদিন অজ্ঞতায় থাকার পরে আস্তে আস্তে ইসলাম সম্পর্কে জানা ও শেখা শুরু করলেন। একদিন আবিষ্কার করলেন, রসূলুল্লাহ (সাঃ) লানত করেছেন সুদ গ্রহীতার ওপর, সুদদাতার  ওপর, এর লেখকের ওপর ও এর সাক্ষীদ্বয়ের ওপর এবং বলেছেন এরা সকলেই সমান।
<br>এখন আপনি আত্মসমর্পণ করতে পারেন এবং ব্যাংকের চাকরি ছাড়ার চেষ্টা করতে পারেন। অথবা আপনি ঘাড় বাঁকা করে তর্ক করতে পারেন—এই সুদ ওই সুদ নয়; সমস্ত পৃথিবীতেই সুদের ব্যবসা চলছে; সুদ ছাড়া আজকে অর্থনীতি অচল ইত্যাদি ইত্যাদি। কিংবা ধরুন, আপনার একটা জরুরি মিটিং চলছে, কিন্তু এদিকে যুহরের সময় পার হয়ে যাচ্ছে। আপনি বড় বড় বসদের সামনে দিয়ে মিটিং থেকে বের হয়ে সলাত পড়ে নিতে পারেন, আবার কে কী মনে করে সেই হিসাব করতে করতে সলাত ছেড়ে দিতে পারেন।
<br>আমরা মুসলিম হিসেবে আল্লাহর বিধানের কাছে আত্মসমর্পণ করি। অন্যের ইচ্ছা থেকে আল্লাহ (সুবহানা ওয়া তায়ালা) এর ইচ্ছাকে বড় মনে করি। অফিসের বসের অন্যায় ক্রোধকে নয়, একমাত্র আল্লাহর অসন্তুষ্টিকে ভয় করি। ব্যাংকের লোভনীয় বেতনের বিনিময়ে সুদের ব্যাপারে আল্লাহর নিষেধকে বিক্রি করে দিই না।
<br>যাদের কাছে কখনো কোনো নবী আসেনি তাদের জন্য নবুওত বা রিসালাতের ব্যাপারটা হজম করা কঠিন। ধরুন, একদিন একজন মাঝবয়সী, সফল ব্যবসায়ী ভদ্রলোক, যাকে আপনি অনেক দিন ধরেই চেনেন, এসে বললেন, ‘আমি হচ্ছি বিশ্বজগতের প্রতিপালকের কাছ থেকে প্রেরিত শেষ নবী। গতরাতে আমার কাছে একজন ফেরেশতা এসে আল্লাহর (সুবহানা ওয়া তায়ালা) বাণী দিয়ে গেছে। আমি যা বলছি, তা আসলে আমার কথা না, মহান সৃষ্টিকর্তার নিজের কথা। তোমরা যেসব অন্ধ ধর্মীয় আচার-আচরণ করো, তাতে চিরজীবন জাহান্নামের আগুনে পুড়বে। তাই এখন থেকে আমি তোমাদের যা বলব, সেটাই অনুসরণ করবে।’—চিন্তা করে দেখুন, এই মানুষটাকে বিশ্বাস করা কী খুব সহজ কাজ? বিশেষ করে তাদের জন্য যারা কখনো তাদের ইতিহাসে নবী এসেছে বলে জানে না।
<br>আল্লাহ (সুবহানা ওয়া তায়ালা) এখানে বনী ইসরাইলকে এই যুক্তিটা দিচ্ছেন। মক্কার কাফের-মুশরিকদের জন্য নবী-রসূল ব্যাপারটাই অবিশ্বাস্য। কিন্তু মদীনার ইহুদীদের বংশে তো অনেক নবী এসেছে। তারা রোমানদের সাথে বিদ্রোহ করে হেরে পালিয়ে ইয়াসরিব বা মদীনাতে এসেছিল; কারণ, তারা জানত শেষ নবীর বের হওয়ার স্থানের সাথে মদীনার অনেক মিল পাওয়া যায়। এমনকি তারাই মদীনার পৌত্তলিক   আরব গোষ্ঠীদের প্রথম জানিয়েছিল শেষ নবীর আসার কথা। তাই আল্লাহ (সুবহানা ওয়া তায়ালা) যে ওহী পাঠান সেটা ইহুদীদের জন্য একেবারেই অস্বাভাবিক কিছু নয়। এবং সেই ওহী তাদের ধর্মগ্রন্থে যা আছে তাকেই সমর্থন করছে।
<br>তাওরাতে পরিষ্কার করে বলা আছে নবী ইসমাইল (আঃ) -এর বংশধর থেকে একজন বিশেষ নবী আসবেন। আল্লাহ (সুবহানা ওয়া তায়ালা) নবী ইসরাইলের বংশধরদের মাঝ থেকে মূসা (আঃ), ঈসা (আঃ) এর মতো সম্মানিত নবী দিয়েছেন। এবার তিনি নবী ইসমাইল (আঃ) -এর বংশধরদের সম্মানিত করবেন—এটা তাওরাতেই লেখা আছে। মুহাম্মাদ (সাঃ) আসার পরে তিনি যে আল্লাহর নবী, এটা ইহুদীরা ভালো করেই বুঝতে পেরেছিল। কিন্তু তারপরেও তারা সেই সত্যকে ধামাচাপা দিয়ে রেখেছিল, যাতে করে তারা ধর্মীয় গুরু হিসেবে যে সম্মান, সম্পত্তি, রাজনৈতিক ক্ষমতা উপভোগ করত, সেগুলো হারিয়ে না ফেলে, নিরক্ষর আরবদের কাছে নত হতে না হয়।
<br>শুধু তা-ই না, তারা তাওরাতের বাণীকে নিজেদের সুবিধামতো পরিবর্তন করে ইহুদীদের কাছে প্রচার করত; কারণ, আগেকার আমলে সাধারণ ইহুদীরা নিজেরা তাওরাত পড়ত না, তাদের সবসময় তাদের ধর্মীয় গুরুদের কাছে যেতে হতো। মুসলিমরা যেমন কুরআন নিজেই শিখে পড়ে সঠিক জ্ঞান লাভ করতে পারে, যে কোনো তথাকথিত আলিমকে প্রশ্ন করতে পারে, সেটা সাধারণ ইহুদীদের পক্ষে সম্ভব ছিল না। এই সুযোগ নিয়ে ভণ্ড রাবাইরা তাদের তাওরাতকে ব্যাপক বিকৃত করে গেছে। এই বিকৃতির পরিমাণ এতই ভয়াবহ যে হিব্রু ইউনিভার্সিটি অফ জেরুজালেমে ১৯৫৬ সালে একটা উদ্যোগ নেয়া হয় বিভিন্ন রকমের ‘তোরাহ’ বা তাওরাতগুলোকে একসাথে সংকলন করার। ১৯৫৬-২০১৬, ষাট বছরের চেষ্টাতে তারা তিনটা খণ্ড বের করতে পেরেছে। এই প্রজেক্টের সাধারণ সম্পাদক স্বীকার করেছেন, তিনি যত গবেষণা করছেন, আসল তোরাহ খুঁজে বের করতে পারবেন সেই আত্মবিশ্বাস তার ততই কমে যাচ্ছে।
<br><center><strong>‘উসামাহ ইবনু যায়দ ইবনু হারেসাহ (রাঃ) বলেন, আমি রসূলুল্লাহ (সাঃ)-কে বলতে শুনেছি, ‘কিয়ামতের দিন এক ব্যক্তিকে আনা হবে। অতঃপর তাকে জাহান্নামে নিক্ষেপ করা হবে। সেখানে তার নাড়ি-ভুঁড়ি বের হয়ে যাবে এবং সে তার চারিপাশে এমনভাবে ঘুরতে থাকবে, যেমন গাধা তার ঘানির চারিপাশে ঘুরতে থাকে। তখন জাহান্নামীরা তার কাছে একত্রিত হয়ে তাকে বলবে, ‘ওহে অমুক, তোমার এ অবস্থা কেন? তুমি না আমাদের সৎকাজের আদেশ, আর অসৎকাজে বাধা দান করতে?’
সে বলবে,‘অবশ্যই। আমি সৎকাজের আদেশ দিতাম; কিন্তু নিজে করতাম না। অসৎকাজে বাধা দান করতাম; অথচ আমি নিজেই তা করতাম!
-সহীহুল বুখারী ৩২৬৭, ৭০৯৮, মুসলিম ২৯৮৯, তাওহীদ প্রকাশন
</strong></center>
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../18/c18p4.html" class="btn">৪র্থ অংশ</a>
</footer>
    </body>
</html>