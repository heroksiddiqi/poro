<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">আল্লাহর কাছ থেকে আমরা কী পেয়েছি ?</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
একই ঘটনা মুসলিমদের বেলায়ও হয়েছে। কয়েক যুগ আগেও অনারব সাধারণ মুসলিমরা নিজে কুরআন পড়তে ভয় পেত, যদি তারা কুরআনকে ভুল বোঝে—এই ভয়ে। ধর্মীয় ব্যাপারে কিছু জানতে তারা মসজিদের ইমাম, পাড়ার মৌলভী, মাজারের পীরদের কাছে যেত। মুসলিম নামধারী একটি বিরাট জনগোষ্ঠী কোনোদিন আল্লাহ (সুবহানা ওয়া তায়ালা) এর দেয়া একমাত্র বই—কুরআন পুরোটা একবারও বুঝে পড়েনি। এই সুযোগ নিয়ে অনেক ইমাম, আলিম, পীর কুরআনের শিক্ষাকে ব্যাপক বিকৃত করে গেছেন। তারা বিভিন্ন ওলি-আউলিয়ার নামে বানোয়াট কেচ্ছা-কাহিনী, আর হাজারে হাজারে জাল হাদীস প্রচার করে গেছে। ‘জ্ঞান অর্জনের জন্য সুদূর চীনে যেতে হলেও যাও’, ‘জ্ঞানীর কলমের কালি শহীদের রক্তের চেয়ে বেশি পবিত্র’, ‘দেশপ্রেম ঈমানের অঙ্গ’, ‘নিজের কুপ্রবৃত্তির বিরুদ্ধে জিহাদ সর্বোত্তম জিহাদ’, ‘সূরা ইয়াসিন কুরআনের হৃদয়। একবার সূরা ইয়াসিন পড়লে দশবার কুরআন খতম দেওয়ার সমান সওয়াব পাওয়া যায়’—এ রকম হাজার হাজার জাল হাদীস আজকাল আমরা ধর্মের অংশ মেনে নিয়েছি, তাদের সম্মিলিত অপপ্রচারের কারণে। এ রকম নির্দোষ দেখতে কিছু হাদীস থেকে শুরু করে ভয়ংকর অনেক ফতোয়া তারা প্রচার করে গেছেন তাদের রাজনৈতিক, অর্থনৈতিক উদ্দেশ্য হাসিল করার জন্য, সমাজে তাদের দাপট টিকিয়ে রাখার জন্য।
<br>দৈনন্দিন জীবনে আমরা কীভাবে ‘সত্যকে মিথ্যা দিয়ে ঘোলা করি’ এবং ‘জেনে-শুনে সত্যকে গোপন করি’, তার একটা যুগোপযোগী উদাহরণ দিই। চৌধুরী সাহেব একজন কুরআনিস্ট: তিনি কুরআন ছাড়া অন্য কিছু মানেন না। আপনি যদি চৌধুরী সাহেবকে জিজ্ঞেস করেন কেন তিনি মদ খান তা হলে তিনি বলবেন, ‘কুরআনের কোথায় আছে যে মদ খাওয়া হারাম? শ্যাম্পেন বা হোয়াইটে হজম ভালো হয়। মদের উপকারের কথা আল্লাহ নিজে কুরআনে সূরা বাকারায় উল্লেখ করেছেন। সূরা মুহাম্মাদে   বলা আছে শরাব পানকারীদের জন্য বেহেশতে মদের নদী থাকবে। সূরা ইনসান পড়ে দেখ—মদ শুধু মদ না, কত রকমের ফ্ল্যাভার দেয়া থাকবে সেই মদে—জানজাবিল, সালসাবিল—কত্ত ব্র্যান্ড থাকবে। শুধু তা-ই না, সেখানে এক পেগ শেষ হবার পরে আরেক পেগ এগিয়ে দেয়ার জন্য ওয়েটারও থাকবে! আল্লাহ শুধু নিষেধ করছেন মাতাল হয়ে নামাযের কাছে না যেতে। আমি তো সেই নিষেধটা মানিই; আমি তো কখনোই নামাযের কাছে যাই না।’
<br>এ ধরনের জ্ঞানপাপী চৌধুরী সাহেবরা কুরআনের আয়াতটা বলবে না—
<center><hr>يَسۡ‍َٔلُونَكَ عَنِ ٱلۡخَمۡرِ وَٱلۡمَيۡسِرِۖ قُلۡ فِيهِمَآ إِثۡمٞ كَبِيرٞ وَمَنَٰفِعُ لِلنَّاسِ وَإِثۡمُهُمَآ أَكۡبَرُ مِن نَّفۡعِهِمَاۗ وَيَسۡ‍َٔلُونَكَ مَاذَا يُنفِقُونَۖ قُلِ ٱلۡعَفۡوَۗ كَذَٰلِكَ يُبَيِّنُ ٱللَّهُ لَكُمُ ٱلۡأٓيَٰتِ لَعَلَّكُمۡ تَتَفَكَّرُونَ ٢١٩
</center><center><hr>তারা তোমাকে মদ এবং জুয়ার ব্যাপারে জিজ্ঞেস করে, বলে দাও, ‘এই দুটোতেই মহা ক্ষতি রয়েছে, এবং মানুষের জন্য কিছু উপকারও। কিন্ত এই দুটো থেকে যে ক্ষতি হয়, তা তাদের উপকার থেকে অনেক বেশি।	আল-বাক্বারাহ: ২১৯
<hr></center>আল্লাহ (সুবহানা ওয়া তায়ালা) এই আয়াতে اِثْم ব্যবহার করেছেন, যার অর্থ অনেকগুলো। اِثْم -কে বাংলায় ‘পাপ’ অনুবাদ করা হলেও এর অর্থগুলো হলো: পাপ থেকে সৃষ্ট অন্যায় আচরণ, যেই কাজ মানুষকে ভালো কাজ থেকে দূরে নিয়ে যায় এবং অন্যায়, অশ্লীল কাজে উৎসাহ দেয় এবং একসময় মানুষ আর তা থেকে নিজেকে দূরে রাখতে পারে না।
<br>কুরানিস্টরা হাদীসকে অস্বীকার করে, অথচ যেই মানুষগুলো কুরআন সংরক্ষণ করেছিল, সেই একই মানুষেরা হাদীসও মুখস্থ করে, লিখে রেখেছিল পরবর্তী প্রজন্মের জন্য। হাদীস অস্বীকারের কারণ, হাদীসে মদের নিষেধাজ্ঞাটি এবং সাহাবারা কীভাবে সেই নিষেধটা মেনে নিয়েছিলেন তা খুব স্পষ্ট। <br>মদের প্রধান নেশাকর উপাদান অ্যালকোহল। এতে নিঃসন্দেহে কিছু উপকার রয়েছে: এটি একটি শক্তিশালী জীবাণুনাশক এবং এর অনেক রাসায়নিক ব্যবহার রয়েছে। কিন্তু তা পান করার জন্য নয়। অ্যালকোহল থেকে শুরু হয় মদের প্রতি আসক্তি, পরিবারে অশান্তি, পরিবার ভেঙে যাওয়া, সন্তানের বখাটে হয়ে নানা ধরনের অপরাধে ঝুঁকে পড়া। শুধু ব্রিটেনেই বছরে ৬.৪ বিলিয়ন পাউন্ড নষ্ট হয় অ্যালকোহল জনিত অর্থনৈতিক ক্ষতিতে, মাতালদের অপরাধ দমনে ৭.৩ বিলিয়ন পাউন্ড, ২.৭ বিলিয়ন পাউন্ড মাদকাসক্ত মানুষদের চিকিৎসায়, এবং বছরে ১০ লক্ষের বেশি মানুষ হাসপাতালে ভর্তি হয় অ্যালকোহল জনিত অসুস্থতা ও অপরাধের কারণে! এক ইংল্যান্ডে অ্যালকোহলের কারণে যে পরিমাণ অর্থ নষ্ট হয়, তা দিয়ে পৃথিবীতে ১.৬ বিলিয়ন অভাবী মানুষের অভাব দূর করে দেওয়া যেত—আর কেউ কোনোদিন অভাবে না খেয়ে মারা যেত না।
<br>আল্লাহ (সুবহানা ওয়া তায়ালা) বলেছেন, অ্যালকোহলে রয়েছে ‘ইছমুন কাবিইরুন’ —‘পাপ থেকে সৃষ্ট অন্যায়’-এর ব্যাপক সুযোগ। অ্যালকোহলের কারণে যত মানুষের কাজের সংস্থান হয়, তা থেকে যত আয় হয়, তার থেকে বহুগুণ বেশি পারিবারিক, সামাজিক, অর্থনৈতিক ক্ষতি হয়। তিনি মদ-জুয়া হারাম করার সাথে সাথে কেন হারাম করলেন তা-ও স্পষ্ট বলে দিয়েছেন।<center><hr>মদ এবং জুয়া দিয়ে শয়তান শুধুই তোমাদের মধ্যে শত্রুতা এবং ঘৃণা তৈরি করতে চায়, এবং তোমাদের আল্লাহর স্মরণ করা এবং সলাত থেকে ভুলিয়ে রাখতে চায়। তারপরেও কি তোমরা এগুলো ছেড়ে দেবে না? আল মায়িদাহ ৫: ৯১
<hr></center>আজকাল অনেক ‘আধুনিক মুসলিম’ কুরআনের আয়াতগুলোর পরিষ্কার বাণীকে ধামাচাপা দিয়ে, অনেক সময় বিশেষভাবে অনুবাদ করে, ইসলামকে একটি ‘সহজ জীবনব্যবস্থা’ হিসেবে মানুষের কাছে প্রচার করার চেষ্টা করছেন। তারা দেখছেন যে, পাশ্চাত্যের ‘উন্নত’ জাতিগুলো ধর্ম থেকে দূরে সরে গিয়ে কত আনন্দের জীবনযাপন করছে, জীবনে কত স্বাধীনতা উপভোগ করছে: প্রতিদিন রঙবেরঙের মদ পান করছে, বিশাল সব আভিজাত্যের হোটেলে গিয়ে জুয়া খেলছে, সুইমিং পুলে সাঁতার কাটছে; ইচ্ছেমতো সুন্দর কাপড় পড়ছে, বন্ধু-বান্ধব নিয়ে নাচগান করছে—জীবনে কতই না ফুর্তি ওদের। ওদের এত সুখ, এত আনন্দ দেখে তারা ভেতরে ভেতরে ঈর্ষায় জ্বলে যাচ্ছে। কেন তারা ওদের মতো ফুর্তি করতে পারবে না?
<br>কেন তাদের একটা নিয়ন্ত্রিত জীবনযাপন করতে হবে?—এটা তারা কোনোভাবেই নিজেদের বোঝাতে না পেরে, চেষ্টা করছে কোনোভাবে যদি ইসলামকে একটি   ‘আধুনিক’, ‘সহজ’ জীবন ব্যবস্থা হিসেবে মানুষের কাছে প্রচার করা যায়। তখন তারা পশ্চিমাদের মতো ফুর্তি করতে পারবে, আবার মুসলিমদের কাছ থেকে একদম দূরেও সরে যেতে হবে না, সমাজে অপরাধীর মতো লুকিয়ে চলতে হবে না। ‘মুহাম্মাদ ইকবাল’ নাম নিয়ে একদিকে তারা সপ্তাহে একদিন জুমআর সলাত পড়তে যেতে পারবে, অন্যদিকে বিয়ের অনুষ্ঠানে গিয়ে মেয়েদের সাথে নাচতে পারবে, রবিবারে পার্টিতে বন্ধুদের সাথে একটু হুইস্কিও টানতে পারবে। এভাবে তারা কুরআনের শিক্ষার পরিপন্থী একটি জীবনযাত্রাকে নিজেদের ফুর্তির জন্য মুসলিমদের কাছে গ্রহণযোগ্য করার চেষ্টা করছে।<br>অথচ তারা একটু চিন্তা করলেই দেখতে পেত যে এই সব চাকচিক্য, আমোদ-ফুর্তির পরেই আছে ডিপ্রেশন, অপুষ্টিজনিত শারীরিক সমস্যা, পরকীয়া থেকে তালাক, অ্যালকোহলজনিত অসুস্থতা, মারামারি, খুনোখুনি, ছেলেমেয়েদের ইয়াবা-আসক্তি, নানা ধরনের যৌন অসুখ থেকে শেষ পর্যন্ত এইডস। দুনিয়ার কোনো হারাম আনন্দ মানুষকে কখনোই সুখী করতে পারে না। কিছু সময়ের জন্য মানুষ হয়তো আমোদ-ফুর্তি করে, কিন্তু তারপরেই শুরু হয় জীবনে নানা সমস্যা এবং অসুখ। মানুষের জন্য যা কিছুই সত্যিকারের ভালো, যা কিছুই কোনো পার্শ্বপ্রতিক্রিয়া ছাড়া নির্মল আনন্দের—সেটা আল্লাহ (সুবহানা ওয়া তায়ালা) ইতিমধ্যেই হালাল করে দিয়েছেন। তিনি যা কিছুই হারাম করেছেন, তার প্রত্যেকটির পেছনেই কোনো  না-কোনো বিরাট ক্ষতি রয়েছে। একটু সময় নিয়ে চিন্তা করলে, পরিসংখ্যানগুলো দেখলেই বোঝা যায় যে আল্লাহ (সুবহানা ওয়া তায়ালা) সেগুলোকে হারাম করে দিয়ে আমাদের কত বড় উপকার করেছেন!

<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../18/c18p5.html" class="btn">৫ম অংশ</a>
</footer>
    </body>
</html>