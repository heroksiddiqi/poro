<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">আল্লাহর কাছ থেকে আমরা কী পেয়েছি ?</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<center>يَٰبَنِيٓ إِسۡرَٰٓءِيلَ ٱذۡكُرُواْ نِعۡمَتِيَ ٱلَّتِيٓ أَنۡعَمۡتُ عَلَيۡكُمۡ وَأَوۡفُواْ بِعَهۡدِيٓ أُوفِ بِعَهۡدِكُمۡ وَإِيَّٰيَ فَٱرۡهَبُونِ ٤٠
<hr></center><center>ইসরাইলের বংশধরেরা, আমি তোমাদের যে অনুগ্রহ করেছিলাম, সেগুলো মনে করো, আর আমার প্রতি যে অঙ্গীকার করেছিলে, সেগুলো পূরণ করো। তা হলে আমি তোমাদের প্রতি আমার অঙ্গীকার পূরণ করব। আর আমাকে, শুধুই আমাকে ভয় করো। আল-বাক্বারাহ: ৪০
<hr></center>
<center><strong>‘আনাস (রাঃ) বলেছেন, আমি আবূ তালহা (রাঃ)-এর ঘরে লোকদেরকে মদ পরিবেশন করছিলাম, তখনই মদের নিষেধাজ্ঞা অবতীর্ণ হলো। রসূল (সাঃ) একজন ঘোষককে তা প্রচারের নির্দেশ দিলেন। এরপর সে ঘোষণা দিল। আবূ তালহা বলল, বেরিয়ে দেখ তো ঘোষণা কিসের? আনাস (রাঃ) বললেন, একজন ঘোষক ঘোষণা দিচ্ছে, জেনে রাখো মদ হারাম করে দেয়া হয়েছে। এরপর তিনি আমাকে বললেন যাও, এগুলো সব ঢেলে দাও। আনাস (রাঃ) বললেন, সেদিন মদীনা মনোয়ারার রাস্তায় রাস্তায় মদের স্রোত প্রবাহিত হয়েছিল।
-সহীহ বুখারী, ৪২৬৫, ইসলামী ফাউন্ডেশন</strong></center><br>কুরআন পড়ার সময় আমরা যখন বনী ইসরাইল বা ইসরাইলের বংশধরদের কথা পড়ি, তখন ভাবি, ‘আরে, ওই ইহুদীরা কি খারাপটাই না ছিল। আল্লাহ কতবার ওদের বাঁচিয়েছিলেন, তারপরেও ওরা কত খারাপ কাজ করত।  নবী মূসা (আঃ)কে কী কষ্টটাই না দিয়েছিল। ওদের থেকে আমরা কত ভালো জাতি।’<br>আসলেই কি তা-ই? তারা করেছিল, যেটা আমরা করিনি, এমন কাজের তালিকা করলে শেষ হবে না। বনী ইসরাইলরা তাদের নবীদের অপমান করেছিল, অনেক মুসলিম তাদের নবী মুহাম্মাদ (সাঃ) এর অপমান করেছে: তাঁর নামে কয়েক লক্ষ জাল হাদীস প্রচার করে স্বল্প শিক্ষিত মুসলিমদেরকে ভুল পথে নিয়ে গেছে। বিদআত দিয়ে মুসলিম জাতির একটা বড় অংশকে অন্ধকারে ডুবিয়ে দিয়েছে। বনী ইসরাইল অহংকারী ছিল, তারা মনে করত—তারা এক বিশেষ জাতি, যাদের আল্লাহ (সুবহানা ওয়া তায়ালা) বিশেষ সম্মান দিয়েছেন এবং তাদের আল্লাহ (সুবহানা ওয়া তায়ালা) বিশেষভাবে রক্ষা করবেন। এই মিথ্যা গৌরব নিয়ে নাক উঁচু করে চলে শেষ পর্যন্ত তারা চরম অপমানিত হয়েছিল। এক হিটলারই ৫৯ লক্ষ ইহুদীকে মেরে ফেলেছিল।
<br>অনেক মুসলিম একই কাজ করেছিল। তারা ভেবেছিল যে তারা যেভাবেই জীবনযাপন করুক না কেন, আল্লাহর (সুবহানা ওয়া তায়ালা) বিশেষ অনুগ্রহ তারা পাবেই। আজকে মুসলিমরা এক চরম অপমানিত জাতি। আজকে আমাদের সবসময় ভয়ে থাকতে হয় কবে ইরাক বা আফগানিস্থানের মতো আরেকটি মুসলিম দেশ ‘কাফির’ দেশগুলোর আক্রমণের শিকার হবে।<br>বনী ইসরাইল তাদের ধর্মগ্রন্থের বিকৃত ব্যাখ্যা করত, নিজেদের সুবিধামতো কিছু নির্দেশ মানত, অসুবিধাজনক নির্দেশগুলো কৌশলে পরিবর্তন করে দিত—অনেক মুসলিম কুরআনকে নিয়ে একই কাজ করেছে। ইহুদীরা তাদের রাবাইদের (আমাদের যেমন মাওলানা, শায়খ) অতিমানব পর্যায়ের মনে করে তাদের অন্ধ অনুসরণ করত। নিজেরা ধর্মীয় জ্ঞান অর্জন না করে তাদের রাবাইরা যা বলত, সেটাকেই তারা ধর্মের অংশ মনে করত। আজ অনেক মুসলিম নিজেরা কুরআন পড়ে তো না-ই, পড়তে নিরুৎসাহিত পর্যন্ত করে। এরা মাওলানা-শায়খ-পীর-মুরুব্বিরা যা বলে, সেটাই অন্ধভাবে অনুসরণ করে। কিছু পীরদের তো আল্লাহর পর্যায়ের সম্মান দিয়ে মাজারে মাজারে পূজা করে।
<br>কুরআনে যেখানেই দেখবেন ইসরাইলের বংশধরদের কিছু বলা হচ্ছে, মনে রাখবেন, এই কথাগুলো শুধু ইহুদি-খ্রিষ্টানদের দাওয়াত দেয়ার জন্য নয়, মুসলিমদের  শেখানোর জন্যও। কুরআন ইতিহাসের পাঠ্যপুস্তক নয় যে এর মাধ্যমে আল্লাহ (সুবহানা ওয়া তায়ালা) আমাদের শুধু ইতিহাস শেখাবেন। বরং কুরআনের প্রতিটি আয়াত হচ্ছে মুসলিমদের জন্য পথনির্দেশ। আল্লাহ (সুবহানা ওয়া তায়ালা) ওদের মাধ্যমে আমাদের, মুসলিমদের দেখিয়ে দিচ্ছেন—কী কী ভুল করা যাবে না; করলে কী ধরনের অপমান-দুঃখ-কষ্ট দুনিয়াতে ভোগ করতে হবে। মুসলিমদের ইতিহাস দেখলে দেখবেন বনী ইসরাইলের সাথে আমাদের খুব একটা পার্থক্য নেই। তারা যে ভুলগুলো করেছিল, আমরাও সেগুলো করেছি এবং এখনো করে যাচ্ছি। তাই যখনই বনী ইসরাইলদেরকে নিয়ে কোনো আয়াত পড়বেন, নিজেকে জিজ্ঞেস করবেন, ‘আমরাও একই ভুল করছি না তো?’
<br>‘ইসরাইল’ একটি হিব্রু শব্দ, যার অর্থ–আল্লাহর বান্দা। ইবরাহীম আলাইহিস সালামের সন্তান ইয়াকুব (আঃ) এর আরেকটি নাম হলো ইসরাইল। কুরআনে ইহুদীদের ‘ইয়াকুবের বংশধর’ না বলে ‘ইসরাইলের বংশধর’ বলা হয়েছে, যেন ইহুদীরা এটা ভুলে না যায় যে তারা ‘আল্লাহর বান্দার’ বংশধর। তাদের মনে করিয়ে দেওয়া হচ্ছে: তারা যেন তাদের রাবাইদের উপাসনা না করে, শুধু আল্লাহরই উপাসনা করে।
<br>বনী ইসরাইল বলতে আজকের ‘ইসরাইল’ নামক দেশে যারা থাকে, তাদের বোঝায় না। বর্তমান ইসরাইল মূলত একটি সেক্যুলার জিওনিস্ট যুদ্ধবাজ দেশ। সেখানে সেক্যুলার-নাস্তিক বনাম ধর্মপ্রাণ ইহুদি বাসিন্দাদের দ্বন্দ্ব আছে, চরমপন্থী সম্প্রদায়গুলোর মধ্যে অন্তর্দ্বন্দ্ব। ইসরাইলের সংবাদ মাধ্যমগুলো দেখলে বুঝতে পারবেন, ইসরাইলের ভেতরে কী ভয়াবহ অবস্থা চলছে। যারা বলে: মুসলিম জাতি হচ্ছে একটা খারাপ জাতি, অন্যদের সাথে ঝামেলা তো করেই, নিজেদের ভেতরেও মারামারি করে নিজেদের শেষ করে দিচ্ছে—তাদের ইসরাইলের খবরের কাগজগুলো কয়েকদিন পড়তে বলেন।
<br>আল্লাহ (সুবহানা ওয়া তায়ালা) এই আয়াতে ইহুদীদের তার অনুগ্রহগুলোর কথা মনে করিয়ে দিচ্ছেন। কুরআনের সৌন্দর্য হচ্ছে এর এক অংশের ব্যাখ্যা অন্য একটি স্থানে দেয়া থাকে। এই আয়াতে নিয়ামতগুলোর কথা মনে করতে বলা হয়েছে, কিন্তু কী নিয়ামত তা বলা হয়নি। সেগুলো এসেছে সূরা মায়িদাহতে—
<center><hr>মূসা তার সম্প্রদায়কে বলল, ‘হে আমার সম্প্রদায়, আল্লাহ তোমাদের কত অনুগ্রহ করেছেন ভেবে দেখো: তিনি তোমাদের মধ্যে থেকে নবী বানিয়েছেন এবং তোমাদের রাজা-বাদশাহ বানিয়েছেন, আর তোমাদের কত কিছু দিয়েছেন, যা তিনি অন্য কোনো জাতিকে দেননি।  আল মায়িদাহ, ৫: ২০
</center>
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../18/c18p2.html" class="btn">২য় অংশ</a>
</footer>
    </body>
</html>