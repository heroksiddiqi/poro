<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">আল্লাহর কাছ থেকে আমরা কী পেয়েছি ?</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
‘সত্যকে মিথ্যা দিয়ে ঘোলা করা’ এবং ‘জেনে-শুনে সত্যকে গোপন করা’—এর তালিকায় কুরআনের অনেক আয়াত আছে। ‘ধর্মে কোনো জবরদস্তি নেই’, ‘তোমাদের দ্বীন তোমাদের কাছে’, ‘হুকুম একমাত্র আল্লাহর’—এসব আয়াতের অপব্যাখ্যা করে বিভিন্ন মতের লোকেরা মুসলিমদের বিভ্রান্ত করেছে এবং করছে। এই বিভ্রান্তি থেকে বাঁচতে কুরআন এবং সুন্নাহর সামগ্রিক ও পরিপূর্ণ জ্ঞানের বিকল্প নেই।
<br>বাংলাদেশে এমন ভণ্ড পীর আছে যাকে তার মুরিদরা জায়গা-জমি, ঘর-বাড়ি বিক্রি করে টাকা দেয় যেন পীর তাকে বেহেশতে নিয়ে যায়। এই পীরকে যখন সাংবাদিকরা প্রশ্ন করেছিল, কেন সে এত টাকা নেয়, সে সূরা বাকারার এই আয়াতটা উল্লেখ করে উত্তর দিয়েছিল, সে সামান্য মূল্যের বিনিময়ে আল্লাহর আয়াতকে বিক্রি করতে চায় না বলেই অন্যান্য পীরদের মতো দুশ-পাঁচশ টাকা না নিয়ে লাখ টাকা দাবি করে।
<br>কিন্তু আসলে সামান্য মূল্য মানে কী? সামান্য মূল্য বলতে বোঝায় এই পৃথিবী অথবা পার্থিব কোনো লাভ। কারণ নবী (সাঃ)-কে বলেছেন, জান্নাতের মাঝে এক চাবুক পরিমাণ জায়গা দুনিয়া এবং তার মাঝে যা কিছু আছে তার চেয়ে উত্তম।
<center><hr>وَأَقِيمُواْ ٱلصَّلَوٰةَ وَءَاتُواْ ٱلزَّكَوٰةَ وَٱرۡكَعُواْ مَعَ ٱلرَّٰكِعِينَ ٤٣
</center><center><hr>দৃঢ়ভাবে সলাত প্রতিষ্ঠা করো, যাকাত আদায় করো, আর যারা সলাতে নত হয় (রুকু), তাদের সাথে নত হও। আল-বাক্বারাহ: ৪৩
<hr></center>সলাত শব্দটির একটি অর্থ হলো ‘সংযোগ’। সলাতের মাধ্যমে আমরা আল্লাহর  সাথে আমাদের সম্পর্ক স্থাপন করি, সবসময় তাঁকে মনে রাখি। আল্লাহ (সুবহানা ওয়া তায়ালা) আমাদের দিনে পাঁচ ওয়াক্ত সলাত এ কারণেই দিয়েছেন, যেন আমরা কাজের চাপে পড়ে, হিন্দি সিরিয়াল আর খেলা দেখতে গিয়ে বা রাতভর ভিডিও গেম খেলতে গিয়ে তাঁকে ভুলে না যাই। কারণ, তাঁকে ভুলে যাওয়াটাই হচ্ছে আমাদের নষ্ট হয়ে যাওয়ার প্রথম ধাপ। যখনই আমরা আল্লাহকে (সুবহানা ওয়া তায়ালা) একটু একটু করে ভুলে যাওয়া শুরু করি, তখনই আমরা আস্তে আস্তে কোনো অনুশোচনা অনুভব না করেই খারাপ কাজ করতে শুরু করি। আর এখান থেকেই শুরু হয় আমাদের পতন।
<br>বনি ইসরাইলকে এই আয়াতে আল্লাহ বলছেন যে তারা যে নিজেদের এত ধার্মিক, এত সম্মানিত মনে করে; কথায়, বেশভূষায় নিজেদের ধার্মিক হিসেবে উপস্থাপন করে, তা হলে তারা নিয়মিত সলাত এবং যাকাত আদায় করে দেখাক! মূসা (আঃ) কে যে তাওরাত দেওয়া হয়েছিল, সেটাতে তো পরিষ্কার করে বলা আছে: সলাত আদায় করতে এবং যাকাত দিতে—তা হলে তারা কেন তাদের সুবিধামত সেগুলো বাদ দিয়ে জামাতে সলাত পড়ার রীতি ছেড়ে দিয়ে, এমনকি একা সলাত আদায় করতেও এত ফাঁকিবাজি করে? তাদের পকেট থেকে যাকাত বের করতে এত কষ্ট হয় কেন? তারা না নিজেদের পৃথিবীতে ‘আল্লাহর সত্য ধর্মের একমাত্র বাহক’ মনে করে?
<br>কেউ যদি নিজেকে মুসলিম বলে দাবি করে, তা হলে তার প্রথম পরীক্ষা হচ্ছে প্রতিদিন সময়মত পাঁচ ওয়াক্ত সলাত প্রতিষ্ঠা করা। আপনারা দেখবেন, অনেক মুসলিম  নামধারী মানুষ আছে যারা কথায় কথায় ‘ইন শা আল্লাহ’, ‘আলহামদুলিল্লাহ’, ‘আল্লাহ মাফ করেন’ বলতে দেখা যায়। কিন্তু তাদের একবার জিজ্ঞেস করেন, ‘ভাই, আপনি প্রতিদিন ফজরের সময় উঠে সলাত পড়েন?’ তখন উত্তর পাবেন, ‘ইয়ে মানে, আমি আসলে রাত জেগে কাজ করি তো, তাই ভোরে উঠতে পারি না। আর আমার আবার একবার ঘুম ভেঙে গেলে আর রাতে ঘুম আসে না। তবে ভাই আমি কিন্তু সকালে ঘুম থেকে উঠেই ফজরের সলাত পড়ে নিই।’ আবার অনেককে যদি জিজ্ঞেস করা হয়, ‘ভাই, আপনি অফিসে যুহরের সলাত কোথায় পড়েন?’, সে বলবে, ‘অফিসে কি আর সলাত পড়া যায় নাকি ভাই। এত মানুষের আনাগোনা। সলাতে মনোযোগ দিই কীভাবে? তারচেয়ে একবারে বাসায় এসে যুহর, আসর, মাগরিব–একসাথে পড়ে নিই। এতে করে অনেক মনোযোগ দিয়ে সলাত পড়া যায়।’
<br>বনী ইসরাইল একটি ব্যাপারে খুব পারদর্শী ছিল: তাদের সুবিধামতো ধর্মীয় নিয়মকানুন পাল্টিয়ে ফেলে খুব চমৎকার সব যুক্তি দিয়ে ভালোভাবে সেটাকে জায়েয করতে পারত। ধর্মকে ‘যুগোপযোগী’ করে, নিজেদের সুযোগ-সুবিধার দিকে খেয়াল রেখে, নিয়মকানুন পাল্টিয়ে ফেলায় তাদের ছিল অসাধারণ দক্ষতা। তাদের পরে আরেকটা জাতি এসে ঠিক একই কাজ করেছে। বলতে পারেন কারা?
<br>আমাদের মধ্যে কেউ কেউ ভাবে, ‘সলাত পড়ে কী লাভ হয়? বছরের পর বছর সলাত পড়ে যাচ্ছি, কিন্তু আমার ভেতরে তো কোনো পরিবর্তন আসছে না। কুরআনে নাকি বলা আছে, ‘সলাত মানুষকে অশ্লীল এবং অন্যায় কাজ থেকে দূরে রাখে’—কিন্তু কই? আমি তো আগেও যা করতাম, এখনও তা-ই করে যাচ্ছি?’
<br>আবার কিছু মানুষ আছে যাদের ধারণা, ‘আমি এমনিতেই ভালো মানুষ, সলাত পড়ার আমার কোনো দরকার নেই। আমি একজন উচ্চশিক্ষিত মানুষ, আমি ঘুষ খাই না, চুরি করি না, দেশের নিয়ম ভাঙি না। আমার নামাযের কোনো দরকার নেই। বরং যারা আসলে খারাপ মানুষ, তাদের ঠিক করার জন্যই আল্লাহ নামায পড়তে বলেছেন।’
<br>আমাদের দেশের কিছু ভণ্ডপীর বলে, কুরআনে আছে ‘ইয়াকীন আসা পর্যন্ত তুমি তোমার রবের ইবাদাত করো’ যেহেতু আমাদের ইয়াকীন বা দৃঢ়বিশ্বাস চলে এসেছে, সেহেতু আমাদের আর নামায-রোজা-যাকাত কোনো ইবাদাতের দরকার পড়ে না।
<br>সলাত যদি কাউকে অশ্লীল কাজ থেকে বিরত না রাখতে পারে তা হলে তার সলাতকে ঠিক করতে হবে, বুঝে পড়তে হবে। সলাতকে বাদ দিলে ভালো হওয়া তো দূরের কথা, সে ইসলামের গণ্ডির বাইরে চলে যাবে। একই কথা তথাকথিত ভালোমানুষ কিংবা পীরসাহেবদের জন্যও প্রযোজ্য। পৃথিবীর সবচেয়ে ভালো মানুষ ছিলেন শেষ নবী মুহাম্মাদ (সাঃ)। তিনি আল্লাহর ‌(সুবহানা ওয়া তায়ালা) প্রতি সবচেয়ে বেশি ইয়াকীন বা দৃঢ়বিশ্বাস রাখতেন। এরপরেও তিনি মৃত্যুর আগ পর্যন্ত সলাত আদায় করতেন। তিনি সলাতকে এতই গুরুত্ব দিতেন যে তিনি বলেছেন,
<br><center><strong>‘যে চুক্তি আমাদের ও তাদের (কাফির/মুনাফিকদের) মধ্যে বিদ্যমান, তা হচ্ছে সলাত। অতএব যে সলাত ত্যাগ করবে, সে নিশ্চয় কাফির হয়ে যাবে।’</strong></center>কুরআনের বেশ অনেকগুলো জায়গায় দেখা যায় সলাতের সাথে সাথেই যাকাতের কথা এসেছে। কেন?
<br>ইসলাম এমন কোনো ধর্ম না যে, এখানে আমরা কিছু গৎবাঁধা ধর্মীয় রীতিনীতি অনুসরণ করলাম, ব্যক্তিগত জীবনে ধর্মকে নিষ্ঠার সাথে মেনে চললাম, ব্যস, আমাদের দায়িত্ব শেষ। ইসলামে ধর্মীয় রীতিনীতির পালনের সাথে, পরিবারের, আত্মীয়-স্বজনের প্রতি দায়িত্ব, সমাজের প্রতি দায়িত্ব—সবকিছুই একসাথে পালন করতে হয়। কিন্তু দুঃখজনকভাবে মুসলিমদের মধ্যে দুই মেরুর মানুষ অনেক দেখা যায়।
<br>এক মেরুর মানুষ আছেন: যারা ধর্মীয় রীতিনীতি খুব নিষ্ঠার সাথে অনুসরণ করেন, পাঁচ ওয়াক্ত সলাত পড়তে পড়তে তাদের কপালে দাগ পড়ে গেছে, রমযানে ৩০টা রোজা রাখতে কখনো ফাঁকি দেন না, একবার হজ করেও এসেছেন, কিন্তু তাদের প্রতিবছর সময় মতো যাকাত দিতে দেখা যায় না। গরিব আত্মীয়রা তাকে একটু সাহায্যের জন্য ফোন করলে, ‘আগামী ঈদে আসো’ ছাড়া আর কিছু পায় না। শুধু যেই বছর দেড় লাখ টাকার গরু কুরবানি দেন, সেই বছর মানুষ কী বলবে এই ভয়ে কিছু লুঙ্গি যাকাত দেন, আর বাকি বছরগুলো চুপচাপ পার করে দেন।
<br>আরেক মেরুর মানুষ আছেন: যারা বড়ই উদার, আত্মীয়-স্বজন তাদের কাছে সাহায্য চেয়ে কখনো খালি হাতে ফেরত যায় না। প্রতি বছর তারা গ্রামে গিয়ে ঢাকঢোল পিটিয়ে গরিব মানুষদের দান করে আসেন। কিন্তু তাদের দিয়ে কখনোই পাঁচ ওয়াক্ত সলাত আদায় হয় না। তারা হয়তো মাঝে মাঝে জুমআ পড়তে যান। অনেক সময় কোনো   ধার্মিক বন্ধু বা আত্মীয়ের বাসায় গেলে জায়নামায চেয়ে এক ওয়াক্ত নামাজ পড়তে দেখা যায়—কিন্তু এই পর্যন্তই। তাদের জীবনে কখনোই ‘সলাত প্রতিষ্ঠা’ হয় না।
<!--Do not Put Anything Bellow This-->
<br><br><br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../18/c18p6.html" class="btn">৬ষ্ঠ অংশ</a>
</footer>
    </body>
</html>