<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">তাঁর মতো আর কেউ নেই</h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<center>لَمۡ يَلِدۡ وَلَمۡ يُولَدۡ
<hr>তিনি কাউকে জন্ম দেননি এবং তাঁর জন্ম হয়নি।
<!--Do Not Put Anything Bellow This Line-->
<!--JS-->
<hr>
</center>
<p>
খ্রিষ্টানদের জন্য এই আয়াতটি বিশেষভাবে দরকার; কারণ, তারা মনে করে সৃষ্টিকর্তা মানুষরূপে জন্ম নিয়েছিলেন, যাকে তারা যীশু ডাকে, যাকে তিনি পরে তাঁর কাছে তুলে নিয়েছেন। যীশু এখন আল্লাহর ডান পাশে বসে আছেন, অপেক্ষা করছেন মানবজাতির বিচার করার জন্য। খ্রিষ্টধর্মের এই তত্ত্ব যে ভুল, সেটা এই আয়াতটি প্রমাণ করে। <br><br>
এ ছাড়াও অন্য ধর্মের অনুসারীদের মাঝে সৃষ্টিকর্তার জন্ম নেওয়ার নানা ধরনের রূপকথার গল্প শোনা যায়। সেগুলোও যে সবই ভুল, তা আল্লাহ (সুবহানা ওয়া তায়ালা) এখানে স্পষ্ট করে বলে দিয়েছেন। অনেকে অনেক দর্শন পড়ে ধর্মের নানারকম ধারণা বয়ে নিয়ে বেড়ায়। বহু বছরের ভুল ধারণা থেকে তৈরি ভুল প্রশ্ন তাদের মাথায় ঘোরাঘুরি করে। সূরা ইখলাস হচ্ছে মন এবং মগজকে পরিষ্কার করার জন্য এক চমৎকার নিরাময়। <br><br>
কিন্তু তারপরেও দেখবেন অনেকেই প্রশ্ন করে, ‘যদি সবকিছুর সৃষ্টি হয়, তা হলে সৃষ্টিকর্তাকে কে সৃষ্টি করল?’ উত্তর: লাম ইয়ালিদ ওয়া লাম ইয়ুলাদ —কেউ না। কিন্তু কেন কেউ না? যদি এই মহাবিশ্বের সৃষ্টিকর্তা থাকে, সবকিছুরই যদি একজন স্রষ্টা থাকে, তা হলে তো সৃষ্টিকর্তাকেও কারও না কারও সৃষ্টি করতে হবে, তাই না? <br><br>
এটা একটি দার্শনিক প্যাঁচ। এদেরকে আপনি প্রশ্ন করুন, যে আল্লাহকে সৃষ্টি করেছে, তাকে কে সৃষ্টি করেছে? সেই মহা-স্রষ্টাকে যে মহা-মহা-স্রষ্টা সৃষ্টি করেছে, তাকে কে সৃষ্টি করেছে? সেই মহা-মহা স্রষ্টাকে যে সৃষ্টি করেছে, তাকে...
আল্লাহকে সৃষ্টি করেছে—প্রশ্নগতভাবে প্রশ্নটাই ভুল; মানুষকে কে এঁকেছে—এই প্রশ্নটা যেমন ভুল। মানুষকে আঁকা যায় না, ছবিকে আঁকা যায়। আল্লাহ (সুবহানা ওয়া তায়ালা) এমন একজন সত্তা যার ক্ষেত্রে ‘সৃষ্টি’ ক্রিয়াটি প্রযোজ্য হয় না।কারণ, তিনি সমস্ত কিছুকে অনস্তিত্ব থেকে অস্তিত্বে এনেছেন—সৃষ্টি ক্রিয়াটিও তাঁরই সৃষ্টি।
</p>
<!--Do not Put Anything Bellow This-->
<br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../03/c3p5.html" class="btn">৫ম অংশ</a>
</footer>
    </body>
</html>