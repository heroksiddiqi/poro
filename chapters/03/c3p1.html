<!DOCTYPE html>
<html>
    <head>
        <meta charset="utf-8">
        <meta name="viewport" content="initial-scale=1, maximum-scale=1">
        <meta name="apple-mobile-web-app-capable" content="yes">
        <meta name="apple-mobile-web-app-status-bar-style" content="black">
        <link href="../../libraries/css/ratchet.min.css" rel="stylesheet">
    </head>
<body>
        <!-- Make sure all your bars are the first things in your <body> -->
        <header class="bar bar-nav">
            <h1 class="title">তাঁর মতো আর কেউ নেই </h1>
        </header>
        <!-- Wrap all non-bar HTML in the .content div (this is actually what scrolls) -->
<div class="content" style="font-size:17px; margin:15px;color:#777;">
<p>আমরা অনেক সময় চিন্তা করে দেখি না ইসলামে যে সৃষ্টিকর্তার সংজ্ঞা দেওয়া হয়েছে সেটা কত সহজ এবং যুক্তিযুক্ত। আপনি যদি আজকে একজন খ্রিষ্টান হতেন, তা হলে আপনাকে কী বিশ্বাস করতে হতো দেখুন: প্রথম মানুষ আদম, আল্লাহর নির্দেশ অমান্য করে এমন এক মহাপাপ করেছিলেন যে তার পাপের জন্য তার পরে সমস্ত মানুষ জন্ম নিয়েছে পাপী হয়ে, এমনকি আপনিও জন্ম নিয়েছেন এক বিরাট পাপ নিয়ে। হাজার বছর ধরে সেই পাপ জমতে জমতে এত বিশাল হয়ে গিয়েছিল যে সেই মহাপাপ থেকে মানব জাতিকে মুক্তি দেয়ার জন্য স্বয়ং সৃষ্টিকর্তাকে মানুষরূপে পৃথিবীতে এসে মানুষের হাতেই জীবন বিসর্জন দিতে হয়েছে! এখন যদি প্রশ্ন করেন, ‘আদম পাপ করেছে বলে আমাকে কেন তার পাপের বোঝা নিতে হবে? আমি কী দোষ করেছি?’ অথবা পাপ তো করা হয়েছিল সৃষ্টিকর্তার বিরুদ্ধে, তা হলে সৃষ্টিকর্তা কি শুধু বলতে পারতেন না, ‘হে মানব জাতি, যাও, আমি তোমাদের মাফ করে দিলাম’, ব্যস! কী দরকার ছিল তাঁর মানুষ হয়ে পৃথিবীতে এসে মানুষের হাতেই মার খাওয়ার?’—আপনি কোনো উত্তর পাবেন না।
চিন্তা করে দেখুন, আমাদের ইসলাম ধর্ম কত সহজ, কত যৌক্তিক। আমরা সমগ্র বিশ্বজগতের সর্বোচ্চ ক্ষমতাবান, একমাত্র সৃষ্টিকর্তার কাছে সরাসরি প্রার্থনা করি, কোনো মাধ্যম, কোনো ধরনের তদবির ছাড়া। তাঁকে ছাড়া আমরা আর কোনো মানুষ, কোনো দৈব সৃষ্টির কাছে কোনো প্রার্থনা করি না। আমরা প্রত্যেকে জন্ম হয়েছি নিষ্পাপ হয়ে এবং আমরা প্রত্যেকে আমাদের নিজ নিজ কাজের পরিণাম পাব। আমাদের পরম প্রভু আমাদের সম্মান দিয়েছেন, যেন আমরা সরাসরি তাঁর সাথে যে কোনো সময় কথা বলতে পারি, সরাসরি তাঁর কাছেই চাইতে পারি। তাঁকে সরাসরি ডাকাটা তিনি এতই পছন্দ করেন যে তিনি গভীর ভালবাসায় বলেছেন—  <br><hr>(হে মুহাম্মদ) যখন আমার বান্দারা তোমাকে আমার ব্যাপারে জিজ্ঞাসা করে (বলো)—নিশ্চয়ই আমি কাছেই আছি! আমি তাদের প্রার্থনায় সাড়া দিই, যখন সে সরাসরি আমাকে ডাকে। তাই তারা যেন আমাকে ডাকে এবং আমার ওপরেই ঈমান রাখে যাতে করে তারা সঠিক পথ পেতে পারে। (আল-বাক্বারাহ ২: ১৮৬
)<hr>তাঁর সাথে কথা বলার জন্য আমাদের কোনো অর্ধনগ্ন, দাড়ি-গোঁফের জঙ্গল ভর্তি, দুর্গন্ধযুক্ত মানুষের কাছে যাওয়ার দরকার পরে না। আমাদেরই সাংস্কৃতিক মূল্যবোধ অনুসারে অশ্লীল কোনো মূর্তির সামনে আগুন ঘুরিয়ে তাঁকে ডায়াল করতে হয় না। কোনো পাদরির, পীরের কাছে গিয়ে তদবির করতে হয় না। আমরা যে কোনো সময়, যে কোনো পরিস্থিতিতে, যে কোনো প্রয়োজনে সরাসরি স্বয়ং সৃষ্টিকর্তার কাছে আবেদন করার সম্মান পেয়েছি। আমাদের সুখ-দুঃখের কথা সরাসরি তাঁকে বলার সুযোগ পেয়েছি। তিনি নিজেই বলেছেন, আমাদের যত অভিযোগ, যত দুঃখ, সব যেন আমরা শুধু তাঁকেই বলি—মানুষের কাছে যেন অভিযোগ না করি। তিনি আমাদের সকল আকুল অভিযোগ শোনেন এবং সেগুলো তিনি তাঁর মহাপরিকল্পনা অনুসারে সমাধান করবেন, সেই প্রতিশ্রুতিও তিনি দিয়েছেন! এর চেয়ে বড় সৌভাগ্য আর কী হতে পারে? এর চেয়ে সহজ, যৌক্তিক ধর্ম আর কী হতে পারে?
লক্ষ করলে দেখবেন, অন্য ধর্মের মানুষেরা যখন বড় ধরনের বিপদে পড়ে, তখন তারাও কিন্তু সরাসরি স্রষ্টাকেই আকুল হয়ে ডাকে—হে ভগবান! ও গড! —তখন কিন্তু তারা কোনো মূর্তি খোঁজে না এবং মূর্তি না পাওয়া পর্যন্ত প্রার্থনা বন্ধ রাখে না। বরং যেখানেই থাকুক, যে অবস্থাতেই থাকুক, সরাসরি স্রষ্টাকেই আকুল হয়ে ডাকে। স্রষ্টার সাথে মানুষের সরাসরি সম্পর্কটাই স্বাভাবিক। মাঝখানে অন্য কিছু নিয়ে আসাটা অস্বাভাবিক, অযৌক্তিক।
সূরা ইখলাসে সৃষ্টিকর্তার মূল ধারণাকে মাত্র চারটি বাক্যে প্রকাশ করা হয়েছে। সূরা ইখলাসের প্রতিটি শব্দের গভীরতা, যৌক্তিকতা এবং প্রভাব নিয়ে এক একটি রিসার্চ পেপার লেখা যাবে।
</p>
<!--Do not Put Anything Bellow This-->
<br>
</div>
<!--footer-->
<br><br>
<footer class="bar bar-footer" style="text-align:center;">
        <a href="../../index.html" class="btn">প্রথম পাতা</a>
        <a href="../03/c3p2.html" class="btn">২য় অংশ</a>
</footer>
    </body>
</html>